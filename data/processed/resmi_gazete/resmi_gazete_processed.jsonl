{"id": "aa_resmi_gazete_tum_haberler_0_4779d3ac_0", "text": "Doğum yardımına ilişkin usul ve esasların düzenlendiği yönetmeliğe göre, 1 Ocak 2025 ve sonrasında canlı doğan çocuklar için verilecek doğum yardımından faydalanabilmek için belirli koşulların bir arada sağlanması gerekiyor.\nYardımdan yararlanabilmek için annenin, babanın ya da her ikisinin birden Türk vatandaşı olması, ailenin Türkiye'de ikamet etmesi, başvurunun usulüne uygun şekilde ilgili mercilere yapılması ve doğum yardımıyla ilgili işlemlerin sistem üzerinden yürütülmesi şartı aranıyor.\nTüm bu şartlar gerçekleşmeden doğum yardımı alınamıyor.\nDoğum yardımı başvurusu, çocuğun Kimlik Paylaşımı Sistemi'ne (KPS) kayıt işleminin tamamlanmasının ardından yapılabiliyor.\nBaşvurunun, çocuğun sağ olması kaydıyla ilk çocuk için doğum tarihinden itibaren 12 ay içinde, diğer çocuklar için ise 5 yaşını doldurmadan önce gerçekleştirilmesi gerekiyor.\nBaşvurular, anne Türk vatandaşı ve sağ ise anne tarafından ya da anne adına baba tarafından yapılacak.", "metadata": {"title": "Aile ve Sosyal Hizmetler Bakanlığının \"Doğum Yardımı Yönetmeliği\" Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_0_4779d3ac_1", "text": "Başvurular, anne Türk vatandaşı ve sağ ise anne tarafından ya da anne adına baba tarafından yapılacak.\nAnnenin Türk vatandaşı olmaması veya vefat etmiş olması halinde ya da Bakanlıkça belirlenecek zorunlu hallerde başvuru, Türk vatandaşı baba tarafından veya çocuğun kanuni temsilcisi tarafından gerçekleştirilecek.\nAnne ve babanın her ikisinin de vefat etmiş olması halinde ise başvuru, çocuğun kanuni temsilcisi tarafından yapılabilecek.\nBaşvuruda anne, baba ve yardım için başvurulacak çocukla birlikte varsa diğer çocukların Türkiye Cumhuriyeti kimlik numaraları, doğruluk beyanı ve Bakanlıkça istenebilecek diğer bilgilere ihtiyaç duyuluyor.\nAyrıca başvuran kişinin evlat edindiği çocuklarının bulunması halinde, bu duruma ilişkin bilgi ve belgelerin de müracaat sırasında doğruluk beyanına eklenmesi gerekiyor.\nBaşvurular, sistem üzerinden en geç 15 gün içinde sonuçlandırılıyor.", "metadata": {"title": "Aile ve Sosyal Hizmetler Bakanlığının \"Doğum Yardımı Yönetmeliği\" Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_0_4779d3ac_2", "text": "Başvurular, sistem üzerinden en geç 15 gün içinde sonuçlandırılıyor.\nBakanlığın, fiziki belge incelenmesi ve mahallinde araştırma yapılması gereken hallerde düzenleme yapma yetkisi bulunuyor.\nYönetmelik kapsamında, doğum yardımı miktarı, annenin daha önce sağ olarak doğum yaptığı çocuk sayısına göre belirlenecek.\nTürk vatandaşı olmayan annenin, Türk vatandaşı olmayan babadan olan çocukları değerlendirmeye alınmayacak. Evlat edinilen çocuklar ise çocuk sayısına dahil edilirken, evlat edinilme tarihi esas alınacak.\nAyrıca çocuk sayısının belirlenmesinde, 1 Ocak 2025'ten önce doğmuş çocuklar da hesaba katılacak.\nDoğum yardımında, başvurunun sisteme kaydedilip, gerekmesi halinde araştırma ve inceleme yapıldıktan sonra onaylandığı tarihte KPS'de yer alan nüfus kayıtları esas alınacak.\nDoğum yardımı, sistem üzerinden onaylandıktan sonra başvurunun yapıldığı ay itibarıyla ödenecek.", "metadata": {"title": "Aile ve Sosyal Hizmetler Bakanlığının \"Doğum Yardımı Yönetmeliği\" Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_0_4779d3ac_3", "text": "Doğum yardımı, sistem üzerinden onaylandıktan sonra başvurunun yapıldığı ay itibarıyla ödenecek.\nYönetmelik kapsamında gerekli şartları taşıyanlara birinci çocuk için tek seferlik 5 bin lira, ikinci çocuk için başvurunun yapıldığı ay itibarıyla 5 yaşını tamamlayana kadar (altmışıncı ay dahil) aylık 1500 lira, üçüncü ve sonraki çocuklar için başvurunun yapıldığı ay itibarıyla 5 yaşını tamamlayana kadar (altmışıncı ay dahil) aylık 5 bin lira doğum yardımı yapılacak.\nDoğum yardımı, hiçbir vergi ve kesintiye tabi tutulmaksızın ödenecek.\nHaksız şekilde doğum yardımından yararlandığı belirlenenlere, yapılan ödemenin faiziyle birlikte geri iade edilmesi gerektiği yazılı olarak bildirilecek.\nAyrıca gerçeğe aykırı belge düzenleyen ve kullanan kişiler hakkında genel hükümlere göre yasal işlem başlatılacak.", "metadata": {"title": "Aile ve Sosyal Hizmetler Bakanlığının \"Doğum Yardımı Yönetmeliği\" Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_0_4779d3ac_4", "text": "Ayrıca gerçeğe aykırı belge düzenleyen ve kullanan kişiler hakkında genel hükümlere göre yasal işlem başlatılacak.\nDoğum yardımı ödemesinin yapılmasını ya da sürdürülmesini engelleyen bir durumun ortaya çıkması halinde, hak sahibinin bu durumu bir ay içinde Aile ve Sosyal Hizmetler Bakanlığına veya ilgili il müdürlüğüne bildirme yükümlülüğü bulunuyor.\nÖte yandan, Resmi Gazete'de 23 Mayıs 2015'te yayımlanan \"Doğum Yardımı Yönetmeliği\" yürürlükten kaldırıldı. 1 Ocak 2025'ten önce canlı doğan çocuk için doğum yardımı almaya hak kazananlara, 1 Haziran 2025'e kadar başvurmaları şartıyla yürürlükten kaldırılan yönetmelik hükümleri uygulanacak.", "metadata": {"title": "Aile ve Sosyal Hizmetler Bakanlığının \"Doğum Yardımı Yönetmeliği\" Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_1_310aae39_0", "text": "Buna göre, Cumhurbaşkanlığı Yatırım ve Finans Ofisi Başkanlığına Burak Dağlıoğlu getirildi.\nHazine ve Maliye Bakanlığında açık bulunan hazine ve maliye müfettiş yardımcılarının da ataması yapıldı.\nGelir İdaresi Başkanlığında açık bulunan Gelir İdaresi daire başkanlıklarına Mustafa Akpınar, Murat Coşkun, Sadık Demirbaş, Hayati Arslan, Serkan Kurnaz ve Halil Çağdaş Baran atandı.\nTarım ve Orman Bakanlığında açık bulunan Gıda ve Kontrol Genel Müdür Yardımcılığına Balıkesir İl Tarım ve Orman Müdürü Erkan Alkan, Hayvancılık Genel Müdür Yardımcılığına Kastamonu İl Tarım ve Orman Müdürü Bekir Yücel Tanrıkulu, Su Yönetimi Genel Müdür yardımcılıklarına Satuk Buğra Fındık, Mahir Özcan, Tarım İşletmeleri Genel Müdürlüğü Genel Müdür Yardımcılığına Hakan Nalbantoğlu getirildi.\nTarım ve Orman Bakanlığında, Ankara, Çanakkale ve Diyarbakır başta olmak üzere 10 ilin il tarım ve orman müdürleri görevden alınırken 18 il tarım ve orman müdürlüğüne atama yapıldı.", "metadata": {"title": "Bazı atama kararları Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_1_310aae39_1", "text": "Orman Genel Müdürlüğünün Ankara, Artvin, Bolu, Erzurum, Kayseri ve Zonguldak bölge müdürleri görevden alınırken, 26 ildeki bölge müdürlüklerine atama gerçekleştirildi.\nTicaret Bakanlığına bağlı Tüketicinin Korunması ve Piyasa Gözetimi Genel Müdür Yardımcısı Ozan Kaya görevden alınırken Uluslararası Anlaşmalar ve Avrupa Birliği Genel Müdür yardımcılıklarına Fatma Canan Nilüfer Dora ve Mehmet Hakan Akgün, Ticaret Araştırmaları ve Risk Değerlendirme Genel Müdür Yardımcılığına Mehmet Ali Kelleci, Ticaret Müfettişliğine Tüketicinin Korunması ve Piyasa Gözetimi Genel Müdür Yardımcısı Hasan Mutaf, ticaret müfettişliklerine Altan Özbilen ve Nuray Çelik Ceylan atandı.\nUlaştırma ve Altyapı Bakanlığı Ulaştırma Hizmetleri Düzenleme Genel Müdür Yardımcısı Haydar Ufuk Kale görevden alındı, yerine Yalkın Giray Yüksel getirildi.\nTürkiye Cumhuriyeti Devlet Demiryolları (TCDD) İşletmesi Genel Müdürlüğü 2. Bölge Müdürü Şehabeddin Gedikli görevden alınırken bu göreve Eyyüp Bülent Cengiz atandı.", "metadata": {"title": "Bazı atama kararları Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_1_310aae39_2", "text": "TCDD İşletmesi Genel Müdürlüğü Yönetim Kurulu Üyesi İsmail Çağlar, Genel Müdür Yardımcısı Metin Akbaş, Genel Müdür Yardımcısı ve Yönetim Kurulu Üyesi Turgay Gökdemir görevden alındı.\nKurumun Yönetim Kurulu Üyeliğine Türkiye Raylı Sistem Araçları Sanayii AŞ Genel Müdürlüğü Yönetim Kurulu Üyesi Enver Mamur getirildi.\nTCDD İşletmesi Genel Müdür yardımcılığı ve yönetim kurulu üyeliğine Nizametdin Çiçek ve İbrahim Ercan Karacaoğlu atandı.\nDevlet Hava Meydanları İşletmesi Genel Müdürlüğünde açık bulunan yönetim kurulu üyeliklerine ise Cengiz Paşaoğlu ve Muhammed Kerem Yeğnidemir'in ataması yapıldı.", "metadata": {"title": "Bazı atama kararları Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_2_efab1bd5_0", "text": "Buna göre, Cumhurbaşkanlığı İletişim Başkanlığı'nda İstanbul Bölge Müdürü Metin Erol, Konya Bölge Müdürü Taner Taşkıran ve Antalya Bölge Müdürü Sabri İşbilen görevden alındı.\nYerlerine İstanbul'a Efe Murat Erbaş, Konya'ya Oğuz Tunç ve Antalya'ya Ahmet Uzun atanırken, Çanakkale Bölge Müdürlüğüne Mustafa Tolga Karaoğlu ve Şanlıurfa Bölge Müdürlüğüne Numan Günay getirildi.\nCumhurbaşkanı Başdanışmanlığına Göksel Aşan atanırken, Çevre, Şehircilik ve İklim Değişikliği Bakanlığı'nda, Antalya İl Müdürü Tevfik Altınay, Giresun İl Müdürü Sedat Kurnaz ve Yozgat İl Müdürü İbrahim Tamer görevden alındı.\nVakıflar Genel Müdürlüğü'nde açık bulunan Aydın Vakıflar Bölge Müdürlüğüne Mücahid Vural, Sivas Vakıflar Bölge Müdürlüğüne ise Mehmet Ali Çalışkan atandı.\nMilli Eğitim Bakanlığı'nda açık bulunan Milli Eğitim Akademisi Başkanlığına da Cevdet Vural getirildi.", "metadata": {"title": "Atama kararları Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_2_efab1bd5_1", "text": "Milli Eğitim Bakanlığı'nda açık bulunan Milli Eğitim Akademisi Başkanlığına da Cevdet Vural getirildi.\nTürkiye'nin Bosna-Hersek Büyükelçiliğine Protokol Genel Müdür Yardımcısı Emin Akseki, Burkina Faso Büyükelçiliğine Çevre, İklim Değişikliği ve Sınıraşan Sular Genel Müdür Yardımcısı Feriba Duygu Hokkacı Esirgen, İrlanda Büyükelçiliğine İkili İlişkiler Genel Müdürü Esra Cankorur ve Nijerya Büyükelçiliğine Mehmet Poroy atandı.", "metadata": {"title": "Atama kararları Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_3_d095ea14_0", "text": "Resmi Gazete'de yayımlanan kararlara göre, Cumhurbaşkanlığı bünyesindeki 10 kurula 140 isim atandı.\nCumhurbaşkanlığı Teşkilatı Hakkında Cumhurbaşkanlığı Kararnamesi'nin 21'inci maddesi gereğince politika kurullarına yapılan atamalar şöyle:\nBilim, Teknoloji ve Yenilik Politikaları Kurulu:Prof. Dr. Aytuğ Altundağ, Prof. Dr. Ercümend Arvas, Prof. Dr. Hasan Mandal, Prof. Dr. Kadriye Arzum Erdem Gürsan, Mehmet İhsan Taşer, Prof.Dr. Mehmet Yıldız, Mustafa Erhan Say, Prof. Dr. Mustafa Verşan Kök, Prof. Dr. Muzaffer Şeker, Prof. Dr. Orhan Aydın, Prof. Dr. Tamer Yılmaz.\nEğitim ve Öğretim Politikaları Kurulu:Prof. Dr. Abdullah Atalar, Ahmet Akça, Prof. Dr. Ahmet Cevat Acar, Prof. Dr. Atilla Arkan, İbrahim Taşel, Dr. Ömer Faruk Yelkenci, Sinan Selçuk Pehlivanoğlu, Prof. Dr. Şule Alan, Prof. Dr. Tuncay Döğeroğlu, Prof. Dr. Umran Savaş İnan, Prof. Dr. Yavuz Atar, Prof. Dr. Yusuf Alpaydın.", "metadata": {"title": "Cumhurbaşkanlığı politika kurulları üyeliklerine ilişkin atamalar Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_3_d095ea14_1", "text": "Ekonomi Politikaları Kurulu:Alparslan Çakar, Prof. Dr. Cem Demiroğlu, Dr. Cemil Ragıp Ertem, Prof. Dr. Ercan Bayazıtlı, Hayrettin Demircan, Mehmet Ali Akben, Doç. Dr. Mehmet Fatih Ulu, Prof. Dr. Mehmet Hüseyin Bilgin, Meltem Taylan Aydın, Prof. Dr. Mustafa Ege Yazgan, Nilüfer Bulut, Dr. Nurettin Canikli, Osman Çelik, Prof. Dr. Servet Bayındır, Yiğit Bulut.\nGüvenlik ve Dış Politikalar Kurulu:Akif Çağatay Kılıç, Prof. Dr. Burhanettin Duran, Doç. Dr. Çağatay Özdemir, Prof. Dr. Çağrı Erhan, Prof. Dr. Ferhat Pirinççi, Fikri Işık, Prof. Dr. Kılıç Buğra Kanat, Prof. Dr. Mehmet Akif Kireççi, Prof. Dr. Muhittin Ataman, Prof. Dr. Murat Yeşiltaş, Prof. Dr. Mustafa Aydın, Prof. Dr. Nurşin Güney, Prof. Dr. Özden Zeynep Oktav, Prof. Dr. Seyit Sertçelik.", "metadata": {"title": "Cumhurbaşkanlığı politika kurulları üyeliklerine ilişkin atamalar Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_3_d095ea14_2", "text": "Hukuk Politikaları Kurulu:Doç. Dr. Cem Duran Uzun, Hakan Çavuşoğlu, Prof. Dr. Mahmut Koca, Prof. Dr. Mehmet Ali Zengin, Mehmet Şükrü Erdinç, Mehmet Uçum, Prof. Dr. Melikşah Yasin, Prof. Dr. Ömer Anayurt, Salih Cora, Selma Öztürk Pınar, Prof. Dr. Süleyman Yılmaz, Prof. Dr. Talat Canpolat, Uğur Kızılca, Vedat Ali Tektaş, Prof. Dr. Yücel Acer.\nKültür ve Sanat Politikaları Kurulu:Prof. Dr. Ahmet Albayrak, Ali Saydam, Aram Kuran, Fecir Alptekin, Gökhan Yazgı, Prof. Dr. Gülçin Yahya Kaçar, Han Tümertekin, Dr. Havva Hümeyra Şahin Oktay, Hülya Soydan, Prof. Dr. İskender Pala, Dr. Mustafa Sinan Genim, Orhan Gencebay, Prof. Dr. Ümit Meriç, Prof. Dr. Yusuf Özkır.", "metadata": {"title": "Cumhurbaşkanlığı politika kurulları üyeliklerine ilişkin atamalar Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_3_d095ea14_3", "text": "Sağlık Politikaları Kurulu:Ahmet Selim Köroğlu, Prof. Dr. Ahmet Yılmaz, Prof. Dr. Arife Polat Düzgün, Doç. Dr. Gülçin Türkmen Sarıyıldız, Prof. Dr. Hasan Türkez, Dr. İhsan Şahin, Prof. Dr. Mehmet Fatih Kılıçlı, Dr. Mustafa Uzun, Prof. Dr. Necdet Ünüvar, Prof. Dr. Özcan Erel, Dr. Sema Ramazanoğlu, Prof. Dr. Serkan Topaloğlu, Prof. Dr. Toker Ergüder, Zülfiye Füsun Kümet.\nSosyal ve Gençlik Politikaları Kurulu:Abdulkadir Özbek, Doç. Dr. Ahmet Özdinç, Ali Arif Özzeybek, Prof. Dr. Celalettin Vatandaş, Ebru Baybara Demir, Prof. Dr. Emine Özmete, Hayati İnanç, İdris Kardaş, Dr. İpek Coşkun Armağan, Prof. Dr. Kemal Sayar, Dr. Murat Yılmaz, Öznur Çalık, Prof. Dr. Recep Yıldız, Şahika Ercümen, Tarkan Zengin, Prof. Dr. Veysel Bozkurt.", "metadata": {"title": "Cumhurbaşkanlığı politika kurulları üyeliklerine ilişkin atamalar Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_3_d095ea14_4", "text": "Tarım ve Gıda Politikaları Kurulu:Prof. Dr. Aykut Gül, Prof. Dr. Cenk Aydın, Prof. Dr. Eda Becer, Erdal Bahçıvan, Hüseyin Aydın, Dr. Mehmet Mehdi Eker, Muhammet Uğur Kaleli, Prof. Dr. Muhittin Özder, Ramazan Bingöl, Seyit Güngör Şarman, Zeyd Altun, Prof. Dr. Zümrüt Begüm Ögel.\nYerel Yönetim ve Afet Politikaları Kurulu:Ali Hamza Pehlivan, Prof. Dr. Burcu Özsoy, Prof. Dr. Cenk Yaltırak, Prof. Dr. Fatma Meriç Yılmaz, Prof. Dr. Fatma Zeynep Aygen, Fazlı Kılıç, Prof. Dr. Lütfi Akça, Dr. Mehmet Karabay, Prof. Dr. Metin Sözen, Prof. Dr. Mustafa Erdik, Prof. Dr. Mustafa Kumral, Prof. Dr. Nurcan Meral Özel, Ömer Bulut, Dr. Şadan Kaptanoğlu Dikici, Prof. Dr. Şükrü Ersoy, Prof. Dr. Şükrü Karatepe, Tuna Koç.", "metadata": {"title": "Cumhurbaşkanlığı politika kurulları üyeliklerine ilişkin atamalar Resmi Gazete'de", "date": "2025-04-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_4_2948eb38_0", "text": "Türkiye Cumhuriyeti hükümeti ile KKTC arasında 14 Kasım 2021'de imzalanan \"Türkiye Cumhuriyeti Hükümeti ile Kuzey Kıbrıs Türk Cumhuriyeti Hükümeti Cumhurbaşkanlığı ve Cumhuriyet Meclisi Hizmet Binaları Yapılmasına Dair Protokol\"ün onaylanmasına karar verildi.\nAnlaşmaya göre, Türkiye Cumhuriyeti Çevre, Şehircilik ve İklim Değişikliği Bakanlığı Toplu Konut İdaresi Başkanlığı (TOKİ), Protokol çerçevesinde Türkiye tarafının uygulama birimi olarak, KKTC Bayındırlık ve Ulaştırma Bakanlığı ise KKTC hükümeti tarafının uygulama birimi olarak görev yapacak.", "metadata": {"title": "Türkiye ile KKTC arasında imzalanan milletlerarası anlaşma Resmi Gazete'de yayımlandı", "date": "2025-03-30", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_5_73e38263_0", "text": "Cumhurbaşkanı Recep Tayyip Erdoğan imzasıyla Resmi Gazete'de yer alan genelgede, kitle imha silahlarının, büyük ölçekli tahribat ve kitlesel ölümlere yol açabilen, ulusal ve uluslararası güvenliği tehdit eden, sadece devletler tarafından değil, terörist gruplar veya çatışan diğer aktörler tarafından da kullanılabilme riski taşıyan, yıkıcı etkisi en yüksek silahlar olduğuna işaret edilerek, bu tehditle etkili şekilde mücadele edilmesinin zorunluluk olduğu bildirildi.\nSöz konusu mücadelede öncelikle bu silahların üretimi, kullanımı ve yayılmasını sağlayan finansal kaynakların engellenmesinin kritik öneme sahip olduğuna dikkat çekilen genelgede, şu ifadeler kullanıldı:", "metadata": {"title": "Kitle imha silahlarının yayılmasının finansmanının önlenmesine yönelik Cumhurbaşkanı Genelgesi Resmi Gazete'de", "date": "2025-03-29", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_5_73e38263_1", "text": "\"Kitle imha silahlarının yapımında kullanılan ve ithali, ihracı, transiti yasaklanan madde, malzeme ve ekipmanlar ile transferi yasaklanan teknolojilerin takibi ve bunların gümrük denetimlerinin sıklaştırılması küresel güvenliği sağlamak açısından büyük önem taşımaktadır. Kitle imha silahlarının yayılması ve bunun finansmanıyla mücadelenin öneminin farkında olan ülkemiz, 1970'ten bu yana çok sayıda uluslararası sözleşme ve girişime taraf olmanın yanı sıra Birleşmiş Milletler Güvenlik Konseyi tarafından alınan yaptırım kararlarına uluslararası hukukun bir gereği olarak uyum sağlamaktadır. \"\nGenelgede, Türkiye'nin, suç gelirlerinin aklanması, terörizmin ve kitle imha silahlarının yayılmasının finansmanını önlemeye yönelik standartlar geliştiren ve bu standartlar çerçevesinde ülkelerin uyum düzeyini izleyen Mali Eylem Görev Gücünün (FATF) bir üyesi olarak kabul edilen standartları benimsediğine işaret edildi.", "metadata": {"title": "Kitle imha silahlarının yayılmasının finansmanının önlenmesine yönelik Cumhurbaşkanı Genelgesi Resmi Gazete'de", "date": "2025-03-29", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_5_73e38263_2", "text": "Ulusal ve uluslararası koordinasyonun sağlanması, işbirliğinin teşviki ve kitle imha silahlarının yayılmasının finansmanı alanındaki denetim faaliyetlerinin yürütülmesi amacıyla 27 Aralık 2020'de ilgi kanunun yürürlüğe girdiğinin anımsatıldığı genelgede, şunlar kaydedildi:\n\"Kanunun ilgili maddesi ile Denetim ve İşbirliği Komisyonu kurulmuştur. Komisyonun görev ve yetkileri kapsamında, FATF tavsiyeleri dikkate alınarak Mali Suçlar Araştırma Kurulu Başkanlığı (MASAK) koordinasyonunda ilgili kurum ve kuruluşların işbirliği içinde 'Türkiye'de Kitle İmha Silahlarının Yayılmasının Finansmanı ile Mücadelede Etkinliğin Artırılması Strateji Belgesi (2025-2029)' hazırlandı. Söz konusu belge kapsamında tüm kamu kurum ve kuruluşlarının işbirliği içerisinde çalışarak üzerlerine düşen görev ve sorumlulukları hassasiyetle yerine getirmesi hususunda gereğini rica ederim.\"", "metadata": {"title": "Kitle imha silahlarının yayılmasının finansmanının önlenmesine yönelik Cumhurbaşkanı Genelgesi Resmi Gazete'de", "date": "2025-03-29", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_6_2905d4a8_0", "text": "Bakanlıktan yönetmeliğe ilişkin yapılan bilgilendirmeye göre, sağlık hizmetlerinin daha yaygın ve erişilebilir olmasına, daha etkin ve verimli sunulabilmesine katkı sağlamak amacıyla hazırlanan yönetmelik ile sağlık meslek mensubu olan dil ve konuşma terapisti, diyetisyen, ebe, ergoterapist, fizyoterapist, hemşire ve eş değer sağlık memuru, klinik psikolog, odyolog ve podologlar, mesleki yetkinlikleri çerçevesinde \"sağlık meslek hizmet birimi\" adı altında Sağlık Bakanlığından alacakları ruhsat ile mesleklerini serbest olarak icra edebilecek.\nBöylece \"Sağlık Kabinleri Hakkında Genelge\" kapsamında mesleklerini halihazırda serbest icra edebilen ebe, hemşire ve toplum sağlığı bölümü mezunu sağlık memurlarına ebeler ve hemşireliğe eş değer sağlık memurları da dahil edildi.", "metadata": {"title": "Sağlık Meslek Mensuplarının Serbest Meslek İcrası Hakkında Yönetmelik Resmi Gazete'de yayımlandı", "date": "2025-03-29", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_6_2905d4a8_1", "text": "Yönetmeliğe göre sadece aynı meslek ünvanına sahip en fazla üç sağlık meslek mensubu bir araya gelerek müşterek sağlık meslek hizmet birimi açabilecek, bu birimin ruhsatı her bir sağlık meslek mensubu için ayrı düzenlenecek.\nYeni sağlık meslek hizmet birimlerinin açılmasıyla söz konusu mesleklere istihdam alanı oluşmasının yanı sıra destek hizmetlerine yönelik sağlık personeli, sekreter ve temizlik görevlisi gibi iş alanlarında da istihdam fırsatları oluşacak. Sağlık meslek hizmet biriminde fizyoterapist yanında fizyoterapi teknikeri, klinik psikolog yanında psikolog, odyolog yanında odyometri teknikeri, ergoterapist yanında ergoterapi teknikeri çalışabilecek.\nYönetmelik ile sağlık meslek hizmet birimlerinde yalnızca meslek yetkisi kapsamında hizmet verilebilecek, hekim tarafından tanı konulmuş hastalara tedavi planı veya reçete doğrultusunda hizmet sunulacak. Yetki dışında herhangi bir tıbbi uygulama, ilaç, tıbbi malzeme, kozmetik ürün veya gıda takviyesi satışı yapılamayacak.", "metadata": {"title": "Sağlık Meslek Mensuplarının Serbest Meslek İcrası Hakkında Yönetmelik Resmi Gazete'de yayımlandı", "date": "2025-03-29", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_6_2905d4a8_2", "text": "Sağlık meslek hizmet birimlerinin açılmasıyla sağlık hizmetleri yalnızca hastanelerle sınırlı kalmayacak, toplum temelli ve bireye yönelik olarak genişletilecek, sağlık hizmetini kamu kuruluşları haricinde özel olarak almak isteyen kişilerin talepleri karşılanmış olacak. Ayrıca yeni açılacak bu birimlerin ilgili branşlarda sağlık kurumlarındaki yoğunluğun ve hasta bekleme sürelerinin azalmasına katkı sağlaması hedefleniyor.\nYönetmelik ile belirlenen standartlara göre her sağlık meslek hizmet birimi gerekli donanımlara sahip olacak, verilen hizmetler kayıt altına alınacak, sağlık meslek mensupları her işlem öncesinde hastaları bilgilendirmek ve onay almak zorunda olacak.\nHasta hakları korunup, hizmetle ilgili talep, şikayet ve öneri mekanizmaları açık ve ulaşılabilir olacak. Her sağlık meslek hizmet biriminde \"T.C. Sağlık Bakanlığı İletişim Merkezi (SABİM) ALO 184\" ibaresini içeren entegre karekod uygulaması zorunlu olacak.", "metadata": {"title": "Sağlık Meslek Mensuplarının Serbest Meslek İcrası Hakkında Yönetmelik Resmi Gazete'de yayımlandı", "date": "2025-03-29", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_6_2905d4a8_3", "text": "Sağlık meslek hizmet biriminin tabelasında mutlaka \"özel sağlık meslek hizmet birimi” ibaresi bulunacak. Sağlık Bakanlığı tarafından ruhsatlandırılan bu birimler, denetlenebilir ve izlenebilir olacak. Özel olarak sunulan sağlık meslek hizmetleri Sağlık Bakanlığınca denetlenecek.\nTıbbi endikasyon ve uygulamaların denetimi için bakanlığa bağlı sağlık kurum ve kuruluşları ile üniversitelerden uzmanlardan oluşan en az üç kişilik denetim komisyonları oluşturulacak. Bu komisyonlar, uygulamaların mevzuata uygunluğunu değerlendirip, sağlık meslek mensuplarının faaliyetlerini düzenli olarak inceleyecek.", "metadata": {"title": "Sağlık Meslek Mensuplarının Serbest Meslek İcrası Hakkında Yönetmelik Resmi Gazete'de yayımlandı", "date": "2025-03-29", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_7_dd815f43_0", "text": "\"Bazı Cumhurbaşkanlığı Kararnamelerinde Değişiklik Yapılmasına Dair Cumhurbaşkanlığı Kararnamesi\" Resmi Gazete'de yayımlanarak yürürlüğe girdi.\nCumhurbaşkanı Recep Tayyip Erdoğan imzasıyla yayımlanan 183 sayılı Kararname ile Cumhurbaşkanlığı bünyesinde yer alan Dijital Dönüşüm, Finans ve İnsan Kaynakları ofisleri kapatılırken, Yatırım Ofisinin adı \"Yatırım ve Finans Ofisi\" şeklinde değiştirildi.\nAyrıca, ofisin hizmet birimleri kapsamında Finans Dairesi Başkanlığı kurularak, finansal sektör verilerinin analizi, finansal yapının geliştirilmesi, yeni finansal araçların sisteme kazandırılması, finansal teknolojiler alanının geliştirilmesi ve katılım finans konularında stratejiler belirlenmesi gibi görevler verildi. Yurtdışı Faaliyetler Dairesi Başkanlığının görevlerinde de düzenlemeye gidildi.", "metadata": {"title": "Cumhurbaşkanlığına bağlı ofis ve politika kurullarına ilişkin düzenlemeler Resmi Gazete'de", "date": "2025-03-28", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_7_dd815f43_1", "text": "Kararnameyle kapatılan ofislere ilişkin geçiş hükümleri de düzenlendi. Kapatılan ofislerde görev yapan başkan ve başkan yardımcılarının görevleri sona ererken, ofislere ait her türlü taşınır, taşıt, araç, gereç ve malzeme, yazılı ve elektronik ortamdaki her türlü kayıt ve doküman, borç ve alacaklar ile hak ve yükümlülüklerin devir ve tasfiye işlemleri Cumhurbaşkanlığınca yerine getirilecek.\n177 sayılı Siber Güvenlik Başkanlığı Hakkında Cumhurbaşkanlığı Kararnamesi'nde de düzenleme yapıldı.\nKararname ile Siber Güvenlik Başkanlığının görev alanına, kamunun dijital dönüşümüne ve kamuda yapay zeka uygulamalarına öncülük etmek, Dijital Türkiye (e-Devlet) hizmetlerinin sunumuna aracılık etmek ve bu alanlarda kurumlar arası işbirliğini artırmak gibi görevler de eklendi.\nAyrıca, Cumhurbaşkanlığı Genel Sekreterliği bünyesindeki Personel ve Prensipler Genel Müdürlüğünün görev kapsamında genişlemeye gidildi.", "metadata": {"title": "Cumhurbaşkanlığına bağlı ofis ve politika kurullarına ilişkin düzenlemeler Resmi Gazete'de", "date": "2025-03-28", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_7_dd815f43_2", "text": "Ayrıca, Cumhurbaşkanlığı Genel Sekreterliği bünyesindeki Personel ve Prensipler Genel Müdürlüğünün görev kapsamında genişlemeye gidildi.\nKamu personel istihdam planlaması ve personel alım süreçlerinin yanı sıra kamu kurum ve kuruluşlarındaki istihdam ilanlarının kamuoyuyla etkin ve şeffaf şekilde paylaşılması da Genel Müdürlüğün sorumluluğuna verildi.\nAyrıca, kamuda insan kaynağı yönetim modellemelerinin hayata geçirilmesi, yetenek gelişim faaliyetlerinin yürütülmesi ve devlet teşkilatındaki birimlerin elektronik ortamda tanımlanması da Genel Müdürlüğün görevlerine eklendi.", "metadata": {"title": "Cumhurbaşkanlığına bağlı ofis ve politika kurullarına ilişkin düzenlemeler Resmi Gazete'de", "date": "2025-03-28", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_7_dd815f43_3", "text": "Kararnameyle bazı Cumhurbaşkanlığı Politika Kurullarının adlarında ve görevlerinde de değişiklikler yapıldı. Sağlık ve Gıda Politikaları Kurulunun adı \"Sağlık Politikaları Kurulu\" , Sosyal Politikalar Kurulunun adı \"Sosyal ve Gençlik Politikaları Kurulu\", Yerel Yönetim Politikaları Kurulunun adı \"Yerel Yönetim ve Afet Politikaları Kurulu\" olarak yeniden düzenlendi, \"Tarım ve Gıda Politikaları Kurulu\" adıyla yeni kurul oluşturuldu.\nSağlık Politikaları Kurulu, sağlık sisteminin geliştirilmesi, tıbbi teknolojilerin yerlileştirilmesi ve bağımlılıkla mücadele gibi konularda politika önerileri geliştirecek.\nSosyal ve Gençlik Politikaları Kurulu, gençlerin kişisel ve sosyal gelişimini destekleyici, sosyal hayata katılımlarını sağlayıcı ve kötü alışkanlıklardan koruyucu politika önerileri sunacak.", "metadata": {"title": "Cumhurbaşkanlığına bağlı ofis ve politika kurullarına ilişkin düzenlemeler Resmi Gazete'de", "date": "2025-03-28", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_7_dd815f43_4", "text": "Tarım ve Gıda Politikaları Kurulu, gıda sağlığı ve güvenliği, bitkisel ve hayvansal ürün arzının artırılması, su kaynaklarının etkin kullanımı ve yerli gen kaynaklarının korunması gibi alanlarda çalışmalar yapacak.\nYerel Yönetim ve Afet Politikaları Kurulu ise afet ve acil durumlarla ilgili önleme, müdahale ve iyileştirme konularında politika önerileri geliştirecek, yerel yönetimler arası işbirliğini artıracak ve afet riski altındaki yapıların dönüştürülmesi için stratejiler belirleyecek.", "metadata": {"title": "Cumhurbaşkanlığına bağlı ofis ve politika kurullarına ilişkin düzenlemeler Resmi Gazete'de", "date": "2025-03-28", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_8_e47875cb_0", "text": "Hazine ve Maliye Bakanlığınca hazırlanan tebliğle Resmi Gazete'nin 15 Mart 2025 tarihli sayısında yayımlanan Cumhurbaşkanı Kararı'na uyum sağlanmış oldu.\nBöylece, yurt dışına efektif olarak serbestçe çıkarılabilecek azami tutar olan 25 bin liralık limit, 185 bin liraya yükseltildi.\nYurt dışında yapılacak türev işlemlere ilişkin aracılık edecek kuruluşların kapsamının ve yetkili kuruluş aracılığı olmaksızın işlem yapılabilecek hallerin belirlenmesi ve ilgili piyasaların sermaye piyasası mevzuatı kapsamında oluşabilecek ilave durumları da kapsaması amacıyla yapılan değişikliğe tebliğde de yer verildi.", "metadata": {"title": "Yurt dışına çıkarılabilecek azami tutarın 185 bin liraya yükseltilmesine ilişkin tebliğ Resmi Gazete'de", "date": "2025-03-28", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_8_e47875cb_1", "text": "Tebliğe yetkisiz kişilerce kaldıraçlı işlem veya türev işlemlere aracılık yapılmasının önlenmesi ve takibi amacıyla bankalar ile ödeme ve elektronik para kuruluşlarınca gerekli tedbirlerin alınması, Sermaye Piyasası Kurulu, Bankacılık Düzenleme ve Denetleme Kurumu ile Türkiye Cumhuriyet Merkez Bankası tarafından tedbirlerin alınması hususunda bilgi paylaşımında bulunulması yönündeki Cumhurbaşkanı Kararı'na ilişkin eklemeler yapıldı.\nBu doğrultuda yetkisiz şekilde bu işlemlere aracılık yapanlara yaptırım uygulanması ve tespit edilen aykırılıkların Bakanlığa bildirilmesine ilişkin hususlar da tebliğde yer aldı.\nMerkez Bankası ve bankalar tarafından, Türkiye'de ve yurt dışında yerleşik kişiler adına altın, gümüş ve platinin yanı sıra paladyum depo hesabı açılabilmesine ilişkin düzenleme de Resmi Gazete'de yayımlandı.​​​​", "metadata": {"title": "Yurt dışına çıkarılabilecek azami tutarın 185 bin liraya yükseltilmesine ilişkin tebliğ Resmi Gazete'de", "date": "2025-03-28", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_9_0d5254e6_0", "text": "Cumhurbaşkanı Recep Tayyip Erdoğan imzasıyla yayımlanan \"182 numaralı\" Cumhurbaşkanlığı Kararnamesi ile İstatistik Konseyinin üye yapısı yeniden düzenlendi.\nKonsey, başkanın başkanlığında, bakanlıkları temsilen en az genel müdür düzeyinde birer üye ile birçok kurumun temsilcilerini de içerecek şekilde değiştirildi.\nVakıflar Genel Müdürlüğü teşkilatında \"Yatırım ve Emlak Daire Başkanlığı\"nın adı \"Emlak Daire Başkanlığı\" olarak değiştirilirken, Proje ve Yapım Daire Başkanlığı, Vakıf Eğitim Daire Başkanlığı ile Bilgi İşlem Daire Başkanlığı olmak üzere 3 yeni daire başkanlığı kuruldu.\nTürkiye Yazma Eserler Kurumu Başkanlığı bünyesinde de \"Yazma Mushaflar Dairesi Başkanlığı\" kuruldu. Kararname ile kurulan başkanlıkların görevleri detaylandırıldı.\nYapılan bu düzenlemelerle ilgili olarak kararname ekinde yayımlanan cetvellerde yeni kadrolar da ihdas edildi.", "metadata": {"title": "Cumhurbaşkanlığı Kararnamesi Resmi Gazete'de", "date": "2025-03-27", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_10_2e892885_0", "text": "Buna göre, 2 Ocak 2025'te imzalanan \"(Interreg VI-A) IPA Bulgaristan-Türkiye Programı Uygulama Anlaşması\" onaylandı.\nAnlaşma, programın yönetim ve uygulanmasına dair genel hükümleri ile tarafların görev dağılımını belirliyor.\nBonn'da 16 Kasım 2023'te imzalanan \"Türk-Alman Kara Ulaştırması Karma Komisyon Toplantısı Protokolü\" de iki ülke arasındaki dış ticaretin gelişimine katkı sağlamak amacıyla 2024 ve 2025 yıllarında uygulanacak geçici geçiş belgesi kotalarını düzenliyor.\nCezayir'de 21 Kasım 2023'te imzalanan \"Türkiye Cumhuriyeti Hükümeti ile Cezayir Demokratik Halk Cumhuriyeti Hükümeti Arasında Tüketicinin Korunması, Piyasa Gözetimi ve Denetimi ile Ürün ve Hizmetlerin Kalite Kontrolü Alanlarında İşbirliğine İlişkin Anlaşma\" da taraflar arasında tüketicinin korunması, piyasa gözetimi ve denetimi ile ürün ve hizmetlerin kalite kontrolüne yönelik işbirliği çerçevesini belirliyor.", "metadata": {"title": "Milletlerarası anlaşmalar Resmi Gazete'de yayımlandı", "date": "2025-03-22", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_10_2e892885_1", "text": "28 Temmuz 2018'de Lusaka'da imzalanan \"Türkiye Cumhuriyeti Hükümeti ile Zambiya Cumhuriyeti Hükümeti Arasında Tarım Alanında İşbirliği Konulu Mutabakat Zaptı\" ise iki ülke arasında tarım ve gıda alanlarında işbirliğini güçlendirmeyi ve genişletmeyi amaçlıyor.\nBelgrad'da 7 Eylül 2022'de imzalanan \"Türkiye Cumhuriyeti Hükümeti ile Sırbistan Cumhuriyeti Hükümeti Arasında Orman Yangınları ile Mücadele Alanında İşbirliği Mutabakat Zaptı\" da orman yangınlarıyla mücadelede iki ülke arasındaki işbirliğini artırmayı hedefliyor.\nAnkara'da 10 Mayıs 2022'de imzalanan \"Türkiye Cumhuriyeti Hükümeti ile Kazakistan Cumhuriyeti Hükümeti Arasında Bilgi Paylaşımı ve Basitleştirilmiş Gümrük Hattına İlişkin Anlaşma\" ise iki ülke arasında eşya ve taşıtların gümrük işlemlerinin basitleştirilmesi, bilgi paylaşımının artırılması ve güvenliğin sağlanmasını amaçlıyor.", "metadata": {"title": "Milletlerarası anlaşmalar Resmi Gazete'de yayımlandı", "date": "2025-03-22", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_10_2e892885_2", "text": "Resmi Gazete'de yer alan \"Türkiye Cumhuriyeti Hükümeti ile Özbekistan Cumhuriyeti Hükümeti Arasında Kolluk Eğitimi İşbirliği Protokolü ve Türkiye Cumhuriyeti Hükümeti ile Özbekistan Cumhuriyeti Hükümeti Arasında Kolluk Eğitimi İşbirliği Protokolünde Yapılan Değişiklikler ve İlaveler ile İlgili Ek Protokol\" de Türkiye ve Özbekistan arasında kolluk eğitimi alanındaki işbirliğini geliştirmeyi hedefliyor.", "metadata": {"title": "Milletlerarası anlaşmalar Resmi Gazete'de yayımlandı", "date": "2025-03-22", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_11_d689a82c_0", "text": "Bu konulara ilişkin Cumhurbaşkanı kararları, Resmi Gazete'de yayımlandı.\nBuna göre, Devlet Su İşleri (DSİ) Genel Müdürlüğünce Edirne'nin merkez ilçesinde bulunan bazı yerlerde arazi toplulaştırma ve tarla içi geliştirme hizmetleri yürütülecek.\nBir diğer kararla, Sakarya Meydan Muharebesi Tarihi Milli Parkı'nın sınırları yeniden belirlendi.\nResmi Gazete'de yayımlanan Cumhurbaşkanı Kararı'yla, Adana, Antalya, Bursa, Elazığ, Isparta, Kahramanmaraş, Konya, Mersin, Muğla, Sinop, Trabzon ve Yozgat'ta bulunan bazı alanların orman sınırları dışına çıkartılması kararlaştırıldı. Orman sınırları dışına çıkartılan alanların iki katından az olmamak üzere devletin hüküm ve tasarrufu altında veya Hazinenin özel mülkiyetinde bulunan taşınmazlardan Çevre, Şehircilik ve İklim Değişikliği Bakanlığı Milli Emlak Genel Müdürlüğü tarafından Orman Genel Müdürlüğüne orman tesis etmek üzere tahsis yapılacak.", "metadata": {"title": "Arazi toplulaştırma ve sınır belirleme kararları Resmi Gazete'de", "date": "2025-03-21", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_11_d689a82c_1", "text": "Öte yandan, mülkiyeti Maliye Hazinesi adına kayıtlı özelleştirme kapsamında bulunan İzmir'in Çeşme ilçesi Alaçatı Mahallesi'ndeki taşınmaza ilişkin hazırlanan nazım ve uygulama imar planları değişikliğine yönelik itirazlar reddedildi.", "metadata": {"title": "Arazi toplulaştırma ve sınır belirleme kararları Resmi Gazete'de", "date": "2025-03-21", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_12_adb32fa5_0", "text": "\"Devlet Sanatçıları ve Sanatçıların Sözleşmeli Olarak Çalıştırılmasına Dair Esaslarda Değişiklik Yapılmasına Dair Esaslar\"a ilişkin Cumhurbaşkanı kararı Resmi Gazete'de yayımlandı.\nBuna göre, olağanüstü gayret ve çalışmaları sonucunda emsallerine göre başarılı görev yaptıkları tespit edilen sözleşmeli belediye sanatçıları, belediye başkanı kararıyla iki aylığa kadar (iki aylık dahil) ücret teşvik ikramiyesi alabilecek.", "metadata": {"title": "Belediyelerde sözleşmeli çalışan sanatçılar için \"teşvik ikramiyesi\" kararı Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_12_adb32fa5_1", "text": "Devlet Sanatçıları ve Sanatçıların Sözleşmeli Olarak Çalıştırılmasına Dair Esaslar, teknik bünyeye dahil olmayan ve haklarında Devlet Memurları Kanunu hükümlerinin uygulanması gerekenler hariç, 657 sayılı Devlet Memurları Kanu­nu'nun Ek Geçici 12, 13 ve 14'üncü maddeleri kapsamına dahil personel ile Kültür ve Turizm Bakanlığına bağlı Devlet Klasik Türk Müziği koroları, Devlet Türk Halk Müziği Koroları, Devlet Çok Sesli Müzik Korosu, Devlet Halk Dansları Topluluğu, Devlet Türk Müziği Toplulukları, Oda Orkestraları, Türk Tasavvuf Müziği Topluluğu, diğer sanat kuruluşları sanatçıları, sanatkarları ile devlet sanatçılarını kapsıyor.", "metadata": {"title": "Belediyelerde sözleşmeli çalışan sanatçılar için \"teşvik ikramiyesi\" kararı Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_13_11973a83_0", "text": "Milli Eğitim Bakanlığınca hazırlanan \"Milli Eğitim Akademisi Başkanlığı Yönetmeliği\" Resmi Gazete'de yayımlanarak yürürlüğe girdi.\nYönetmelikle, Başkanlığın oluşumu, teşkilat yapısı, görevleri ile çalışma usul ve esasları belirlendi. Yönetmelik, Başkanlığın teşkilat yapısı, hizmet birimleri, görevleri, Başkanlıkta görev yapan personel ile yürütülen iş ve işlemleri kapsıyor.\nBuna göre, Milli Eğitim Akademisi Başkanlığı, öğretmenlik mesleğine hazırlık eğitimi programlarını, yönetici yetiştirme programlarını ve öğretmen, yönetici ile diğer personelin kariyer basamaklarında ilerlemeleri ve görevde yükselmelerine yönelik eğitim programlarını hazırlayacak ve uygulayacak.", "metadata": {"title": "Milli Eğitim Akademisi Başkanlığı Yönetmeliği, Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_13_11973a83_1", "text": "Başkanlık, öğretmen, yönetici ve diğer personelin sahip olması gereken yeterlikleri belirleyecek, gelişen şartlara göre güncelleyecek. Öğretmenlere, öğretmenlik mesleğinin gerektirdiği bilgi, beceri, tutum ve değerler ile dijital yeterlikleri kazandıracak eğitim faaliyetlerini planlayacak olan Başkanlık, öğretmen, yönetici ve diğer personelin eğitim ihtiyaçlarını belirleyecek, bu ihtiyacı karşılayacak eğitim programlarını hazırlayacak ve eğitimlerin etkinliğini takip edecek.\nMilli Eğitim Akademisi Başkanlığı tarafından talepleri uygun görülmesi halinde giderleri kurumlarınca veya kendilerince karşılanmak kaydıyla özel öğretim kurumlarında görev yapanlara veya diğer kamu kurum ve kuruluşlarının personeline de eğitim verilebilecek.", "metadata": {"title": "Milli Eğitim Akademisi Başkanlığı Yönetmeliği, Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_13_11973a83_2", "text": "Başkanlık, eğitim öğretim alanında bilimsel ve teknolojik gelişmeleri takip edecek, görev alanına giren konularda yayın yapacak, araştırma, geliştirme, proje faaliyetleri ve bilimsel çalışmalar yürütecek. Görev alanıyla ilgili konularda yurt içi veya yurt dışı üniversiteler ile diğer kurum ve kuruluşlarla işbirliği gerçekleştirilecek.\nÖğretmenlere yönelik özel gün ve kutlama programlarını da koordine edecek Başkanlık, öğretmen, yönetici ve diğer personelin kültür, sanat, spor ve benzeri alanlarda gelişimlerine yönelik faaliyetler de yürütecek.\nYönetmelikle, Milli Eğitim Akademisi Başkanının görevleri de belirlendi. Bu kapsamda, Başkanlık faaliyetlerinin yürütülmesi ve denetiminde Başkan, Milli Eğitim Bakanına karşı sorumlu olacak.\nBaşkan, Anayasa, kanunlar, Cumhurbaşkanlığı kararnameleri ve diğer mevzuat ile kalkınma planı, stratejik plan ve diğer üst politika belgeleri doğrultusunda Başkanlığı yönetecek.", "metadata": {"title": "Milli Eğitim Akademisi Başkanlığı Yönetmeliği, Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_13_11973a83_3", "text": "Başkanlığın görev alanına giren konularda, amaç, hedef ve stratejiler oluşturacak olan Başkan, belirlenen amaç, hedef ve stratejiler doğrultusunda uygulamaları koordine edecek.\nBaşkan, Milli Eğitim Akademisi Akademik Kurulu'na başkanlık edecek, başkanlık tarafından icra edilen iş ve işlemlerden gerekli görülenler hakkında Kurul'un bilgilendirilmesini sağlayacak.\nYönetmeliğe göre, Milli Eğitim Akademisi Akademik Kurulu, Başkan ve 10 kurul üyesinden oluşacak. Kurul, Akademi İzleme ve Yönlendirme Kurulu tarafından belirlenen politikaların uygulanmasına ilişkin standartları belirleyecek.\nÖğretmen, yönetici ve diğer personelin sahip olması gereken yeterlikleri belirlenmesini sağlayacak Kurul, Başkanlık tarafından düzenlenecek eğitimlerin programlarını hazırlayacak.", "metadata": {"title": "Milli Eğitim Akademisi Başkanlığı Yönetmeliği, Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_13_11973a83_4", "text": "Öğretmenlik mesleğine hazırlık eğitimine alınan öğretmen adaylarından Milli Eğitim Akademisinden çıkarma cezası alanların bu cezaya karşı yaptıkları itirazları inceleyerek karara bağlayacak Kurul, özel öğretim kurumları ile diğer kamu kurum ve kuruluşlarından gelen eğitim ve iş birliği taleplerini değerlendirerek karar verecek.\nKurulca hazırlanan standartlar, yeterlikler, eğitim programları ve yıllık çalışma planı Bakan onayından sonra uygulanabilecek. Ayrıca Kurul, Başkanın bulunmadığı durumda Başkan tarafından toplantıya başkanlık etmek için görevlendirilen başkan yardımcısının başkanlığında da toplanabilecek.\nYönetmeliğe göre, Milli Eğitim Akademisi Başkanlığının hizmet birimleri, daire başkanlığı düzeyinde 9 birim ve bir özel bürodan oluşuyor.", "metadata": {"title": "Milli Eğitim Akademisi Başkanlığı Yönetmeliği, Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_13_11973a83_5", "text": "Yönetmeliğe göre, Milli Eğitim Akademisi Başkanlığının hizmet birimleri, daire başkanlığı düzeyinde 9 birim ve bir özel bürodan oluşuyor.\nYönetmeliğe göre, Başkanlık bünyesine atanan veya görevlendirilen milli eğitim uzmanı ve milli eğitim uzman yardımcıları, Başkanlığın görev alanıyla ilgili konularda, araştırma, inceleme, planlama, uygulama, değerlendirme ve geliştirme çalışmaları yapacak, ulusal ve uluslararası çalışmaları takip edecek, Türkiye'de uygulanabilir politika ve stratejilerin geliştirilmesine yönelik çalışmalarda bulunacak.\nMilli Eğitim Akademisi Başkanlığının görev alanına giren eğitim faaliyetlerinin yürütülmesi amacıyla gerekli görülen yerlerde eğitim ve uygulama merkezleri açılabilecek.\nEğitim ve uygulama merkezlerinin denetiminden Bakanlığın denetim birimleri sorumlu olacak ve Başkanın talebi üzerine ilgili Bakanlık birimlerince denetim gerçekleştirilebilecek.\nMerkezlerin yönetici ve eğitim personeliyle diğer personeli Bakanlıkça görevlendirilecek veya atanacak.", "metadata": {"title": "Milli Eğitim Akademisi Başkanlığı Yönetmeliği, Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_13_11973a83_6", "text": "Merkezlerin yönetici ve eğitim personeliyle diğer personeli Bakanlıkça görevlendirilecek veya atanacak.\nResmi Gazete'de 4 Ocak 1995'te yayımlanan \"Milli Eğitim Bakanlığı Hizmetiçi Eğitim Merkezleri Yönetmeliği\" ise yürürlükten kaldırıldı.", "metadata": {"title": "Milli Eğitim Akademisi Başkanlığı Yönetmeliği, Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_14_57566a4c_0", "text": "TBMM Genel Kurulunda 12 Mart'ta kabul edilerek yasalaşan Siber Güvenlik Kanunu, Resmi Gazete'de yayımlanarak yürürlüğe girdi.\nBuna göre, siber güvenliğin sağlanmasına yönelik çalışmalarda öncelikle yerli ve milli ürünler tercih edilecek.\nBelirtilen yetkiler çerçevesinde elde edilecek kişisel veriler ve ticari sırlar, bu verilere erişilmesini gerektiren sebeplerin ortadan kalkması halinde resen silinecek, yok edilecek veya anonim hale getirilecek. Bu maddenin uygulanmasına ilişkin usul ve esaslar, Cumhurbaşkanı tarafından çıkarılacak yönetmelikle belirlenecek.\nKanunla, Siber Güvenlik Kurulunun kimlerden oluşacağı da düzenlendi. Bu kapsamda Kurul, Cumhurbaşkanı, Cumhurbaşkanı Yardımcısı, Adalet Bakanı, Dışişleri Bakanı, İçişleri Bakanı, Milli Savunma Bakanı, Sanayi ve Teknoloji Bakanı, Ulaştırma ve Altyapı Bakanı, Milli Güvenlik Kurulu Genel Sekreteri, Milli İstihbarat Teşkilatı Başkanı, Savunma Sanayii Başkanı ve Siber Güvenlik Başkanı'ndan oluşacak.", "metadata": {"title": "Siber Güvenlik Kanunu Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_14_57566a4c_1", "text": "Cumhurbaşkanının katılmadığı hallerde Cumhurbaşkanı Yardımcısı kurula başkanlık edecek. Kurul toplantılarına üyeler dışında, gündemin özelliğine göre ilgili bakan ve kişiler de çağrılarak bilgi ve görüş alınabilecek. Kurul, görevleri kapsamında gerekli görmesi halinde komisyon ve çalışma grupları oluşturabilecek. Komisyon ve çalışma grupları, kurulun görev alanına giren hususlarda teknik düzeyde çalışmalar yapacak ve karar önerileri oluşturacak.\nKomisyon ve çalışma grubu toplantılarına, görüşlerinden faydalanmak üzere alanında uzman kişiler de davet edilebilecek.\nTürkiye Cumhuriyeti'nin siber uzaydaki milli gücünü meydana getiren unsurlarına yönelik siber saldırı gerçekleştiren veya bu saldırı neticesinde elde ettiği her türlü veriyi siber uzayda bulunduranlara, daha ağır bir cezayı gerektiren başka bir suç oluşturmadığı takdirde 8 yıldan 12 yıla kadar hapis cezası verilecek.", "metadata": {"title": "Siber Güvenlik Kanunu Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_14_57566a4c_2", "text": "Bu saldırı neticesinde elde ettiği her türlü veriyi siber uzayda yayan, başka bir yere gönderen veya satışa çıkaranlara 10 yıldan 15 yıla kadar hapis cezası verilecek.\nKamu kurum ve kuruluşları hariç olmak üzere kanunla yetkilendirilen mercilerin ve denetim görevlilerinin görev ve yetkileri kapsamında istedikleri bilgi, belge, yazılım, veri ve donanımı vermeyenler veya bunların alınmasına engel olanlar 1 yıldan 3 yıla kadar hapis ve 500 günden 1500 güne kadar adli para cezası ile cezalandırılacak.\nSır saklama yükümlülüğünü yerine getirmeyenlere 4 yıldan 8 yıla kadar hapis cezası verilecek.", "metadata": {"title": "Siber Güvenlik Kanunu Resmi Gazete'de", "date": "2025-03-19", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_15_97237b12_0", "text": "Buna göre, Sanayi ve Teknoloji Bakanlığında açık bulunan Sivas İl Müdürlüğüne Mustafa Bandırmalı, Helal Akreditasyon Kurumunda açık bulunan Yönetim Kurulu Üyeliğine Hacı Mehmet Günay atandı.\nKıyı Emniyeti Genel Müdürlüğü Genel Müdür Yardımcılığına ve Yönetim Kurulu Üyeliğine Gökmen Kınık, TCDD İşletmesi Genel Müdürlüğü Yönetim Kurulu Üyeliğine Öner Özgür ve aynı kurumda Genel Müdür Yardımcılığına Mahmut Civan'ın atanması uygun görüldü.\nTürkiye Raylı Sistem Araçları Sanayii AŞ Genel Müdürlüğünde Yönetim Kurulu Üyeliği ve Genel Müdür Yardımcılığına Murat Durkan, Genel Müdür yardımcılıklarına Yusuf Aldemir ve Atanur Karadağ, Eskişehir Bölge Müdürlüğüne Mustafa Karakoyun, Sakarya Bölge Müdürlüğüne ise Yunus Ekşi'nin ataması yapıldı.\nÖte yandan, Kıyı Emniyeti Genel Müdürlüğü Yönetim Kurulu Üyesi Orhan Barda ile Türkiye Raylı Sistem Araçları Sanayii AŞ Genel Müdür Yardımcısı ve Yönetim Kurulu Üyesi İrfan İpşir ise görevden alındı.", "metadata": {"title": "Bazı kurum ve kuruluşlara ilişkin atama ve görevden alma kararları Resmi Gazete'de", "date": "2025-03-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_16_61918973_0", "text": "Konuya ilişkin Cumhurbaşkanı Kararı, Resmi Gazete'de yayımlandı.\nKarar ile Hazine ve Maliye Bakanı Mehmet Şimşek tarafından yapılacağı duyurulan \"kıymetli maden piyasasında kayıt dışılığın önlenmesine yönelik ilave adımlara\" ilişkin düzenleme gerçekleştirildi.\nBu kapsamda, güncel piyasa şartları ve talepler değerlendirilerek, \"Türk Parası Kıymetini Koruma Hakkında 32 Sayılı Karar\"da birtakım değişikliklere gidildi.\nHazine ve Maliye Bakanlığından edinilen bilgiye göre, düzenleme, altının ince bir şerit haline getirilmesi işleminin ardından şeridin çeşitli şekillerde kesilmesi veya işlenmesi suretiyle oluşturulan ve \"çekili altın\" ya da \"kesme altın\" şeklinde tabir edilen ürünlerin alım satımında son dönemlerde artış görülmesi üzerine yapıldı.", "metadata": {"title": "Kesme altın satışlarında suistimalleri önlemeye yönelik düzenleme Resmi Gazete'de", "date": "2025-03-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_16_61918973_1", "text": "Çekili altının herhangi bir standardının bulunmaması ve yatırım amacıyla alım gerçekleştiren gerçek kişilere satışının suistimale açık olmasının yanı sıra vatandaşlar ve sektör temsilcileri tarafından iletilen şikayetler de atılan adımda göz önünde bulunduruldu.\nBu kapsamda, Ticaret Bakanlığı tarafından yetkilendirilmiş kuyum işletmeleri ve vergi levhasında kıymetli maden üretimi veya ticaretiyle iştigal ettiği belirtilen Türkiye'de yerleşik gerçek kişiler haricindekilere çekili kıymetli madenlerin satışı yapılamayacak.\nAyrıca, yurt dışına efektif olarak serbestçe çıkarılabilecek azami 25 bin liralık limit, döviz kurundaki artış ile suç gelirlerinin aklanması ve terörizmin finansmanının önlenmesine ilişkin mevzuatta yer alan kimlik tespiti için belirlenmiş tutar da göz önünde bulundurularak 185 bin liraya yükseltildi.", "metadata": {"title": "Kesme altın satışlarında suistimalleri önlemeye yönelik düzenleme Resmi Gazete'de", "date": "2025-03-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_16_61918973_2", "text": "Yurt içinden temin edilen döviz/kıymetli maden kredilerine, kredi kullananların grup şirketi ya da paylarına doğrudan sahip olan gerçek/tüzel kişi ortaklarının döviz cinsinden teminat verebilmesine imkan sağlandı.\nBunların yanı sıra kıymetli maden ve dövizin kambiyo mevzuatında düzenlenen değerler olması, kambiyo mevzuatında kıymetli maden depo hesaplarında işlem gören kaydi tutarların açık bir tanımının yer almaması ve özü itibarıyla fiziki teslimat yapılmadığı sürece kaydi ve değeri dövizle belirlenen bir tutarın söz konusu olması hususları dikkate alınarak, fiziki teslimat olmaksızın yapılan kıymetli maden alım satım işlemlerinin \"kambiyo işlemi\" olarak sayılması hükme bağlandı.\nYurt dışında yapılacak türev işlemlere ilişkin aracılık edecek kuruluşların kapsamının ve yetkili kuruluş aracılığı olmaksızın işlem yapılabilecek hallerin belirlenmesi ve ilgili piyasaların sermaye piyasası mevzuatı kapsamında oluşabilecek ilave durumları da kapsaması amacıyla değişikliğe gidildi.", "metadata": {"title": "Kesme altın satışlarında suistimalleri önlemeye yönelik düzenleme Resmi Gazete'de", "date": "2025-03-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_16_61918973_3", "text": "Söz konusu işlemler Türk parası olarak yapılan transferleri de kapsıyor.\nAyrıca, yetkisiz kişilerce kaldıraçlı işlem veya türev işlemlere aracılık yapılmasının önlenmesi ve takibi amacıyla bankalar ile ödeme ve elektronik para kuruluşları tarafından gerekli tedbirlerin alınması için de düzenlemeye gidildi. Bu kapsamda, Sermaye Piyasası Kurulu, Bankacılık Düzenleme ve Denetleme Kurumu ile Türkiye Cumhuriyet Merkez Bankası tarafından tedbirlerin alınması hususunda bilgi paylaşımında bulunulacak.\nYetkisiz şekilde bu işlemlere aracılık yapanlara yaptırım uygulanması ve tespit edilen aykırılıkların Bakanlığa bildirilmesine ilişkin hususlar da düzenlemede yer aldı.", "metadata": {"title": "Kesme altın satışlarında suistimalleri önlemeye yönelik düzenleme Resmi Gazete'de", "date": "2025-03-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_17_427c034e_0", "text": "Buna göre, 2021'de ve 31432 sayılı Resmi Gazete'de yayımlanan yönetmeliğin 15. maddesinin ikinci fıkrası, 20. maddesinin birinci fıkrasının birinci cümlesi değiştirilirken, aynı yönetmeliğin 30. maddesinin birinci fıkrasının (c) bendi yürürlükten kaldırıldı.\nDeğişiklikte, \"Fakülte veya yüksekokullarda öğrenim gören askeri öğrenciler, öğrenim gördükleri bölümleri/programları veya okumakta oldukları yükseköğretim kurumlarını değiştiremezler veya yatay geçiş yapamazlar. Askeri öğrenciler, öğrenimlerini Bakanlık nam ve hesabına tamamlar.\" kuralı getirildi.\nYönetmeliğe göre, Bakanlık nam ve hesabına fakülte veya yüksekokullarda okuyan askeri öğrencilerin teğmenliğe nasıp tarihleri ise mezuniyet tarihi olacak.", "metadata": {"title": "Subaylara ve astsubaylara ilişkin yönetmelikte değişiklik Resmi Gazete'de", "date": "2025-03-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_18_9cd5b744_0", "text": "Buna göre, Aile ve Sosyal Hizmetler Bakanlığı'nda açık bulunan Çocuk Hizmetleri Genel Müdür Yardımcılıklarına Fatih Pehlivan, Pınar Yavuzkanat ve Seyfi Bozçelik, Hukuk Hizmetleri Genel Müdür Yardımcılığına Hülya Yılmaz, Engelli ve Yaşlı Hizmetleri Genel Müdür Yardımcılığına ise İsa Tekpınar atandı.\nÇevre, Şehircilik ve İklim Değişikliği Bakanlığı'nda açık bulunan Eğitim ve Yayın Dairesi Başkanlığına Aysun Torun Orhan getirildi.\nDiyanet İşleri Başkanlığı'nda açık bulunan Mushafları İnceleme ve Kıraat Kurulu Üyeliğine Fatih Okumuş'un ataması yapıldı.\nKültür ve Turizm Bakanlığı Müfettişleri Hakan İleri, Volkan Uzkan, Yiğit Can Artukoğlu, Nihat Özen ve Görkem Ali Kaya ise Başmüfettişliklere atandı.", "metadata": {"title": "Atama kararları Resmi Gazete'de", "date": "2025-03-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_19_39f26bc4_0", "text": "Kararlara göre, Devlet Partisi ve İlk Partinin 2020, Demokrat Parti, Zafer Partisi, Adalet Partisi, Kürdistan Sosyalist Partisi ve Yeşiller ve Sol Gelecek Partisinin 2021 yıllarına ait mali denetimleri yapıldı.\nYüksek Mahkeme, İlk Partinin genel merkez kesin hesabının dayanağını oluşturan gelir-gider belgeleri ile bu belgelerin kaydedildiği defterlerin gönderilmemesinden dolayı, parti sorumluları hakkında yasal işlem yapılması için Ankara Cumhuriyet Başsavcılığına suç duyurusunda bulunulmasını kararlaştırdı.\nAYM, mali denetimi yapılan diğer siyasi partilerin ise belirtilen yıllara ait kesin hesaplarının eldeki bilgi ve belgelere göre doğru, denk ve 2820 sayılı Siyasi Partiler Kanunu'na uygun olduğuna karar verdi.", "metadata": {"title": "Anayasa Mahkemesinin 7 siyasi partiye yönelik mali denetim kararları Resmi Gazete'de", "date": "2025-03-14", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_20_bb2e046c_0", "text": "Kararlara göre, Milliyetçi Hareket Partisi ve Merkez Parti'nin 2019, Bağımsız Cumhuriyet Partisi, İşçinin Kendi Partisi ve Adalet Partisi'nin 2020, Genç Parti'nin ise 2019 ve 2021 yıllarına ait mali denetimleri yapıldı.\nYüksek Mahkemece, bu partilerin kesin hesaplarının, eldeki bilgi ve belgelere göre doğru, denk ve 2820 sayılı Siyasi Partiler Kanunu'na uygun olduğuna karar verildi.", "metadata": {"title": "Anayasa Mahkemesinin 6 siyasi partiye ilişkin mali denetim kararları Resmi Gazete'de", "date": "2025-03-13", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_21_ffd7f9e1_0", "text": "Adalet Bakanlığınca Amasya'da idare mahkemesi kurulmasına karar verildi.\nAdalet Bakanlığının, İdare Mahkemesinin Kurulmasına ve Yargı Çevresinin Belirlenmesine İlişkin Kararı, bugünkü Resmi Gazete'de yayımlandı.\nBuna göre, 2576 sayılı Bölge İdare Mahkemeleri, İdare Mahkemeleri ve Vergi Mahkemelerinin Kuruluşu ve Görevleri Hakkında Kanun'un 2. maddesinin birinci ve ikinci fıkraları uyarınca, İçişleri, Hazine ve Maliye ile Ticaret bakanlıklarının olumlu görüşleri alınarak, Amasya İdare Mahkemesinin kurulmasına ve yargı çevresinin Amasya ilinin mülki sınırları olarak belirlenmesine karar verildi.\nBakan Tunç, söz konusu karara ilişkin sosyal medya hesabından yaptığı paylaşımda, yargılamaların makul sürede sonuçlandırılması, adaletin gecikmeden tecelli etmesi ve mahkemelerde ihtisaslaşmanın sağlanması amacıyla kararlılıkla adım atmaya devam ettiklerini belirtti.", "metadata": {"title": "Amasya'da idare mahkemesi kurulması kararı Resmi Gazete'de", "date": "2025-03-08", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_21_ffd7f9e1_1", "text": "Bölgelerin coğrafi durumlarını ve iş hacmini dikkate alarak yapılan çalışmalar sonucunda Amasya'da idare mahkemesi kurduklarını bildiren Tunç, şunları kaydetti:\n\"Amasya İdare Mahkemesi kurulma kararı, Resmi Gazete'de yayımlanarak yürürlüğe girdi. Böylece idare mahkemesi kurulu il sayımızı 71'e yükseltmiş olduk. Yeni kurulan mahkememizin yargı teşkilatımıza, ülkemize ve milletimize hayırlı olmasını diliyorum.\"", "metadata": {"title": "Amasya'da idare mahkemesi kurulması kararı Resmi Gazete'de", "date": "2025-03-08", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_22_8d05d3a7_0", "text": "Resmi Gazete'deki bilgilere göre, Bişkek'te 9 Haziran 2022'de imzalanan \"Türkiye Cumhuriyeti Hükümeti ve Kırgız Cumhuriyeti Bakanlar Kurulu Arasında Basitleştirilmiş Gümrük Hattına İlişkin Protokol\" onaylandı.\nAnlaşma ile iki ülke işbirliğinin güçlendirilmesi ve ticaretin kolaylaştırılmasının sağlanması amaçlanıyor.\nBişkek'te yine aynı tarihte imzalanan \"Türkiye Cumhuriyeti Hükümeti ile Kırgız Cumhuriyeti Bakanlar Kurulu Arasında Sınırlarından Geçiş Yapan Eşya ve Taşıtlarla İlgili Ön Bilgi Paylaşımına İlişkin Protokol\" yürürlüğe girdi.\nBuna göre, iki ülke arasındaki ticaretin kolaylaştırılması için elverişli ortamın oluşturulması, gümrük işlemlerinin hızlandırılması ve sınır ötesi dolaşımın kontrolünün sağlanması amaçlanıyor.", "metadata": {"title": "Kırgızistan ile yapılan 2 milletlerarası anlaşma Resmi Gazete'de", "date": "2025-03-07", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_23_f65a1f04_0", "text": "\"İş Yerlerinde Psikolojik Tacizin Önlenmesi\" genelgesi Resmi Gazete'de yayımlandı.\nCumhurbaşkanı Recep Tayyip Erdoğan imzalı genelgede, çalışanların motivasyonunun artırılması, hizmetlerin etkin bir şekilde yürütülmesi, sağlıklı, güvenli ve barışçıl bir çalışma ortamının oluşturulması amaçlanıyor.\nGenelgede, kapsayıcı ve sürdürülebilir istihdamın sağlanması ile toplumsal refahın artırılması amacıyla çalışanların iş yerlerinde kasıtlı ve sistematik olarak belirli bir süre aşağılanması, küçümsenmesi, dışlanması, kişiliğinin ve saygınlığının zedelenmesi, kötü muameleye tabi tutulması, yıldırılması ve benzeri şekillerde ortaya çıkan psikolojik tacizin önlenmesinin elzem olduğu belirtildi.", "metadata": {"title": "\"İş Yerlerinde Psikolojik Tacizin Önlenmesi\" genelgesi Resmi Gazete'de", "date": "2025-03-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_23_f65a1f04_1", "text": "İş yerlerinde psikolojik tacize maruz kalan tüm çalışanların, ilgili mevzuatında yer alan usullere göre çalıştıkları kurum ya da kuruluşa, Cumhurbaşkanlığı İletişim Merkezine, Türkiye Büyük Millet Meclisi Dilekçe Komisyonuna, Çalışma ve Sosyal Güvenlik İletişim Merkezi (ALO 170) aracılığıyla veya doğrudan Çalışma ve Sosyal Güvenlik Bakanlığına ya da Türkiye İnsan Hakları ve Eşitlik Kurumuna ve Kamu Denetçiliği Kurumuna başvurularını iletebildikleri bildirilen genelgede, çalışanların psikolojik tacizden korunması ve psikolojik tacizle mücadele edilmesi amacıyla alınan tedbirlere yer verildi.\nBuna göre, 19 Mart 2011'de yayımlanan genelge ile Çalışma ve Sosyal Güvenlik Bakanlığı bünyesinde kurulan Psikolojik Tacizle Mücadele Kurulu yeniden teşekkül ettirildi.", "metadata": {"title": "\"İş Yerlerinde Psikolojik Tacizin Önlenmesi\" genelgesi Resmi Gazete'de", "date": "2025-03-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_23_f65a1f04_2", "text": "Kurul, Adalet Bakanlığı, Türkiye İnsan Hakları ve Eşitlik Kurumu, Kamu Denetçiliği Kurumu, Kamu Görevlileri Etik Kurulu, Çalışma ve Sosyal Güvenlik Bakanlığı Rehberlik ve Teftiş Başkanlığı, Çalışma ve Sosyal Güvenlik Eğitim ve Araştırma Merkezi ve Çalışma ve Sosyal Güvenlik Bakanlığı İş Sağlığı ve Güvenliği Genel Müdürlüğü, işçi, işveren ve kamu görevlileri konfederasyonları, Kurul tarafından belirlenecek ve psikolojik taciz konusunda faaliyet gösteren ilgili kurum ve kuruluşlar ile alanında uzman ve akademisyenlerin katılımıyla toplanacak.", "metadata": {"title": "\"İş Yerlerinde Psikolojik Tacizin Önlenmesi\" genelgesi Resmi Gazete'de", "date": "2025-03-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_23_f65a1f04_3", "text": "İş yerlerinde psikolojik tacizle mücadeleye yönelik ülke çapında politikaların belirlenmesine katkı sağlama, eğitim ve bilgilendirme faaliyetlerini koordine etme, araştırma ve inceleme yapma veya yaptırma, rapor, rehber ve bilgilendirme dokümanları hazırlama ile kamuoyunu bilinçlendirme çalışmalarını yürütecek Kurulun çalışma usul ve esasları, Kurul tarafından belirlenecek, sekretarya hizmetleri Çalışma ve Sosyal Güvenlik Bakanlığı tarafından yürütülecek.\nİşveren, yönetici ve tüm çalışanlar, psikolojik taciz olarak değerlendirilebilecek temel hak ve özgürlüklerin ihlali anlamına gelen her türlü eylem ve davranıştan kaçınacak.\nİş yerlerinde psikolojik tacizle mücadele, öncelikle işveren ve yöneticilerin sorumluluğunda olup işveren ve yöneticiler iş yerlerinde psikolojik taciz olarak değerlendirilebilecek veya buna bağlı olarak ortaya çıkabilecek her türlü riski gözetecek, önleyici ve koruyucu politikalar geliştirecek.", "metadata": {"title": "\"İş Yerlerinde Psikolojik Tacizin Önlenmesi\" genelgesi Resmi Gazete'de", "date": "2025-03-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_23_f65a1f04_4", "text": "İş yerlerinde psikolojik tacize yönelik farkındalığın artırılması amacıyla ilgili kurum ve kuruluşlar tarafından eğitim ve bilgilendirme faaliyetlerinin düzenlenmesi ve yaygınlaştırılmasına özen gösterilecek, eğitim programlarında psikolojik taciz konusuna yer verilerek tüm çalışanlara çalışan hakları ile başvuru mekanizmaları hususlarında gerekli bilgilendirme yapılacak.\nİş yerlerinde psikolojik taciz iddialarının araştırılması ve soruşturulmasında gizliliğin ve şahısların özel hayatlarının korunmasına ve gerçeğe aykırı psikolojik taciz iddialarıyla kurum ve kuruluşların itibar ve saygınlıklarına zarar verilmemesine azami itina ve hassasiyet gösterilerek süreç ivedilikle yürütülecek.\nToplu iş sözleşmelerine ve toplu sözleşmelere psikolojik taciz hususunda önleyici ve koruyucu nitelikte hükümler konulmasına özen gösterilecek.", "metadata": {"title": "\"İş Yerlerinde Psikolojik Tacizin Önlenmesi\" genelgesi Resmi Gazete'de", "date": "2025-03-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_23_f65a1f04_5", "text": "Toplu iş sözleşmelerine ve toplu sözleşmelere psikolojik taciz hususunda önleyici ve koruyucu nitelikte hükümler konulmasına özen gösterilecek.\nALO 170 hattında görevli psikologlar vasıtasıyla psikolojik tacize maruz kalan çalışanlara bilgilendirme yapılmasına, yardım ve destek sağlanmasına titizlikle devam edilecek.\nGenelgede, \"İş yerlerinde psikolojik tacizle mücadele kapsamında tüm kurum ve kuruluşların üzerine düşen görev ve sorumlulukları hassasiyetle yerine getirmesi, Kurul tarafından alınan kararların uygulanmasında ihtiyaç duyulacak her türlü iş birliği ve yardımın titizlikle sağlanması hususunda bilgilerini ve gereğini rica ederim.\" ifadeleri yer aldı.", "metadata": {"title": "\"İş Yerlerinde Psikolojik Tacizin Önlenmesi\" genelgesi Resmi Gazete'de", "date": "2025-03-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_24_e69dfcc7_0", "text": "Buna göre, 30 Nisan 2018'de Taşkent'te imzalanan \"Türkiye Cumhuriyeti Hükümeti ile Özbekistan Cumhuriyeti Hükümeti Arasında Göçmen İşçilerin ve Aile Fertlerinin Haklarının Korunmasına Dair Anlaşma\" onaylandı.\nAnlaşma, göçmen işçilerin ev sahibi ülkedeki haklarına ilişkin detayları içeriyor.\nKarakas'ta 29 Nisan 2022'de imzalanan \"Türkiye Cumhuriyeti ile Bolivarcı Venezuela Cumhuriyeti Arasında Balıkçılık ve Su Ürünleri Alanında İşbirliği Mutabakat Zaptı\" da Cumhurbaşkanı Erdoğan tarafından imzalandı.\nZapt, iki ülke arasında balıkçılık ve su ürünleri alanında işbirliği için uzman değişimi, denizcilik kaynaklarının etkin kullanımı ve sürdürülebilir kalkınma ve balıkçılık denetimi gibi alanlara odaklanıyor.\nAnkara'da 22 Aralık 2022'de imzalanan \"Türkiye Cumhuriyeti Hükümeti ile Azerbaycan Cumhuriyeti Hükümeti Arasında İnşaatta Normatif ve Birim Fiyatlandırma Sisteminin İyileştirilmesi Alanında İşbirliğine İlişkin Mutabakat Zaptı\" da onaylandı.", "metadata": {"title": "Milletlerarası anlaşmalar Resmi Gazete'de yayımlandı", "date": "2025-03-05", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_24_e69dfcc7_1", "text": "Zapt, ortak bir teknik terminoloji geliştirmeyi, yönetim ve teknik deneyim alışverişi fırsatlarının artırılmasına temel oluşturmayı amaçlıyor. Bu kapsamda taraflar, mevcut yıllık birim fiyatlarının sistemleştirilmesi ve analizi, kaynakların tahmini fiyatlarının belirlenmesi ve resmileştirilmesi, inşaat ve montaj işleri için ortak fiyatların ayarlanması, analizi ve resmileştirilmesi alanlarında işbirliği yapacak.\nAnkara'da 1 Temmuz 2024'te imzalanan \"Türkiye Cumhuriyeti Hükümeti ile Kongo Cumhuriyeti Hükümeti Arasında Diplomatik Temsilcilikler İçin Arsa Takasına İlişkin Protokol\" de onaylanarak Resmi Gazete'de yer aldı.\nProtokol, iki ülkenin karşılıklı olarak diplomatik temsilcilikleri tarafından kullanılacak arsaların takas edilmesini amaçlıyor.\nLusaka'da 28 Temmuz 2018'de imzalanan \"Türkiye Cumhuriyeti Hükümeti ile Zambiya Cumhuriyeti Hükümeti Arasında Güvenlik İşbirliği Anlaşması\" da onaylandı.", "metadata": {"title": "Milletlerarası anlaşmalar Resmi Gazete'de yayımlandı", "date": "2025-03-05", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_24_e69dfcc7_2", "text": "Anlaşma, \"suç gelirlerinin aklanması\", \"sınır aşan suçlar\", \"yasa dışı uyuşturucu üretimi ve kaçakçılığı\", \"insan ticareti, göçmen kaçakçılığı ve yasa dışı göç\", \"silah, mühimmat, patlayıcı, nükleer, biyolojik, kimyasal, radyoaktif maddelerin ve toksinlerin yasa dışı ticareti\", \"para, pasaport, vize ve her türlü evrakta sahtecilik\", \"organize suçlar ve gümrüklü eşya kaçaklığı\" alanlarında işbirliğini hedefliyor.\nİstanbul'da 19 Nisan 2024'te imzalanan \"Türk-Kırgız Kara Ulaştırması Karma Komisyonu Toplantısı Protokolü\" de onaydan geçti. Protokol kapsamında iki ülke, istatistiki bilgi teatisi, kara yolu ile eşya taşımacılığının serbestleştirilmesi ve 2024 yılı ilave geçiş belgesi ile 2025 yılı kotalarının belirlenmesi konularında mutabık kaldı.\nAyrıca, Resmi Gazete'de \"Türkiye Cumhuriyeti Hükümeti ile Türkmenistan Hükümeti Arasında Ortak Türkmen-Türk Genel Eğitim Okuluna İlişkin Mutabakat Zaptının Onaylanmasının Uygun Bulunduğuna Dair Kanun\" da onaylanarak yayımlandı.", "metadata": {"title": "Milletlerarası anlaşmalar Resmi Gazete'de yayımlandı", "date": "2025-03-05", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_24_e69dfcc7_3", "text": "Kanun kapsamında 27 Kasım 2021'de Aşkabat'ta imzalanan \"Türkiye Cumhuriyeti Hükümeti ile Türkmenistan Hükümeti Arasında Ortak Türkmen-Türk Genel Eğitim Okuluna İlişkin Mutabakat Zaptı\" onaylandı.\n\"Türkiye Cumhuriyeti Hükümeti ile Azerbaycan Cumhuriyeti Hükümeti Arasında Doğal Gaz Alanına İlişkin İş Birliği Anlaşmasının Onaylanmasının Uygun Bulunduğuna Dair Kanun\" da Resmi Gazete'de yer aldı. Kanun, 14 Mayıs 2024'te İstanbul'da imzalanan \"Türkiye Cumhuriyeti Hükümeti ile Azerbaycan Cumhuriyeti Hükümeti Arasında Doğal Gaz Alanına İlişkin İş Birliği Anlaşması\"nın onayını içeriyor.", "metadata": {"title": "Milletlerarası anlaşmalar Resmi Gazete'de yayımlandı", "date": "2025-03-05", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_25_02d18497_0", "text": "HSK kararlarında, birinci dereceye yükselip 31 Aralık 2024'ten itibaren geçerli olmak üzere ilk defa birinci sınıfa ayrılma incelemesine tabi tutulan adli ve idari yargı hakimleri ile cumhuriyet başsavcı ve savcılarının isimlerinden oluşan listelere yer verildi.\nSürelerini bitirdikleri halde bu listede isimlerini göremeyenler, yayım tarihinden itibaren 30 gün içinde HSK'ye yazılı başvuruda bulunmak suretiyle durumlarının incelenmesini isteyebilecek.\nBir diğer kararda da 2024 Aralık dönemi sonuna kadar sürelerini bitirip, HSK tarafından yükseltilmeleri uygun görülen adli yargı hakim, cumhuriyet başsavcı ve savcıları ile idari yargı hakimlerinin adlarının bulunduğu listeler yayımlandı.", "metadata": {"title": "Hakim ve savcıların görevde yükselmelerine ilişkin kararlar Resmi Gazete'de", "date": "2025-03-04", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_26_b355c683_0", "text": "Buna göre, Türkiye'nin Bişkek Büyükelçiliğine Mekin Mustafa Kemal Ökem, Dünya Ticaret Örgütü Daimi Temsilciliğine Hakan Çakıl, Türkiye'nin Viyentiyan (Laos) Büyükelçiliğine Asya Koordinasyon Genel Müdür Yardımcısı Oya Yazar ve Panama Büyükelçiliğine Armağan İnci Ersoy atandı.\nAyrıca, Türkiye'nin Yeni Delhi Büyükelçiliğine Ali Murat Ersoy, Lefkoşa Büyükelçiliğine Konsolosluk Hizmetleri ve Yurtdışında Yaşayan Vatandaşlar Genel Müdürü Ali Murat Başçeri, Singapur Büyükelçiliğine Dış Politika Danışma Kurulu Üyesi Sadık Arslan ve Roma Büyükelçiliğine Elif Çomoğlu Ülgen getirildi.\nÖte yandan, Türkiye'nin Lefkoşa Büyükelçisi Yasin Ekrem Serim ile Sana Büyükelçisi Mustafa Pulat merkeze alındı.", "metadata": {"title": "Büyükelçi atamaları Resmi Gazete'de", "date": "2025-03-01", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_27_82fb8d0d_0", "text": "Cumhurbaşkanı Recep Tayyip Erdoğan imzasıyla yayımlanan kararlara göre, Cumhurbaşkanı Başdanışmanlığına Vedat Demiröz atandı.\nCumhurbaşkanı Başdanışmanlığına, Altınbaş Üniversitesi Öğretim Üyesi Prof. Dr. Çağrı Erhan görevlendirildi ve kendisine Büyükelçi ünvanı verildi.\nNiğde İl Müftüsü Osman Ayas ve Zonguldak İl Müftüsü Aşır Durgun görevlerinden alındı.\nNiğde İl Müftülüğüne Gümüşhane İl Müftüsü Hüseyin Gün, Gümüşhane İl Müftülüğüne Hayri Erenay, Zonguldak İl Müftülüğüne Muş İl Müftüsü İbrahim Halil Demir, Muş İl Müftülüğüne İbrahim Yavuz, Bitlis İl Müftülüğüne Kadir Koçak ve Bingöl İl Müftülüğüne Orhan İmamoğlu getirildi.\nTürkiye Elektrik İletim A.Ş. Genel Müdürlüğü Yönetim Kurulu Üyeliğine Zafer Demircan ile Türkiye Elektrik Dağıtım A.Ş. Genel Müdürlüğü Yönetim Kurulu Üyeliğine Zübeyir Çalışan atandı.", "metadata": {"title": "Atama kararları Resmi Gazete'de", "date": "2025-02-28", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_28_3570f03f_0", "text": "Ticarette Tağşişin Men'i ve İhracatın Murakabesi ve Korunması Hakkında Kanun'dayapılan değişiklik kapsamında, kanun uyarınca Resmi Gazete'de yayımlanan hizmet, muayene, bakım, takip ve kontrol faaliyetlerine ilişkin düzenleyici işlemlere veya ürün dışı zorunlu standartlara aykırı hareket eden gerçek veya tüzel kişilere, 12 bin 20 liradan 482 bin 204 liraya kadar idari para cezası uygulanacak.\nDüzenleme,14 Mart'tayürürlüğe girecek.\nTÜBİTAK,öğrenim ve öğrenim sonrasında üstün başarısıyla kendini gösteren gençleri izleyerek onların yetişme ve gelişmelerine yardım etmek amacıyla Yüksek Öğrenim Öğrencilerine Burs Kredi Verilmesine İlişkin Kanun hükümlerine tabi olmaksızın burslar verecek.", "metadata": {"title": "Sanayi ve ticarete ilişkin düzenlemeleri de içeren kanun Resmi Gazete'de", "date": "2025-02-27", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_28_3570f03f_1", "text": "TÜBİTAK ile İlgili Bazı Düzenlemeler Hakkında Kanun'dayapılan değişiklik çerçevesinde, Yönetim Kurulu, TÜBİTAK ile diğer kamu kurum ve kuruluşları, gerçek ve tüzel kişiler arasında çıkan ihtilafların hukuki anlaşma veya sözleşme değişikliğiyle neticelendirilmesinde karar vermeye devam edecek ancak Kanun'da yer alan tutarlar değişecek.\nYönetim Kurulu, tutarı 250 bin liraya kadar olmak üzere, maddi veya hukuki nedenlerle kovuşturulmasında, yüksek mahkeme ve mercilerde incelenmesini istemekte yarar bulunmayan açılacak veya açılmış olan dava, icra ve benzeri takiplerden vazgeçmeye, bir hakkın tanınmasına, menfaatin terkinine, uygun ödemeye karar vermeye yetkili olacak. Bu tutar, her yıl yeniden değerleme oranında ve takvim yılı başından geçerli olmak üzere artırılacak.", "metadata": {"title": "Sanayi ve ticarete ilişkin düzenlemeleri de içeren kanun Resmi Gazete'de", "date": "2025-02-27", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_28_3570f03f_2", "text": "TÜBİTAK'a yapılacak her türlü yardım, bağış ve vasiyet, kurum dışına verilecek hizmetler karşılığında alınacak olan paralardan kurumun gelirlerine eklenen kısım, yayım ve diğer faaliyet gelirleri, gelir ve kurumlar vergileri ile bu vergiler yerine geçecek diğer vergilerden, kurumun her türlü tesis, bina ve arazisi, bina ve arazi vergilerinden muaf olacak.\nKanun'daki \"Bilim Kurulu\" ibaresi\"Yönetim Kurulu\"şeklinde değiştirildi. Buna göre, proje teşvik ikramiyesi ödemeleri, bir kişinin aynı anda birden fazla projede yürütücü olarak görevli olması durumunda en fazla iki, araştırmacı ve diğer personel olması durumunda ise en fazla 4 proje için yapılacak ve buna ilişkin esas ve usuller Yönetim Kurulunca belirlenecek.", "metadata": {"title": "Sanayi ve ticarete ilişkin düzenlemeleri de içeren kanun Resmi Gazete'de", "date": "2025-02-27", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_28_3570f03f_3", "text": "Diğer kanunlardaki düzenleme ve kısıtlamalara tabi olunmaksızın, toplu iş sözleşmesi kapsamında bulunanlar dışındaki TÜBİTAK personeline ödenecek aylık net ücret, toplu iş sözleşmesi kapsamındaki personele ödenen ve Yönetim Kurulu tarafından referans olarak belirlenen göreve karşılık gelen pozisyona yapılan ödemelerin iki katını, kurumda görevlendirilen kişilere yapılacak aylık net ödeme ise toplu iş sözleşmesi kapsamındaki personele ödenen ve Yönetim Kurulunca referans olarak belirlenen göreve karşılık gelen pozisyona yapılan ödemeleri geçmemek üzere Yönetim Kurulu tarafından belirlenecek.", "metadata": {"title": "Sanayi ve ticarete ilişkin düzenlemeleri de içeren kanun Resmi Gazete'de", "date": "2025-02-27", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_28_3570f03f_4", "text": "TÜBİTAK'ta görevlendirilecek hakem, izleyici, panelist, kurul ve komite üyeleri ile benzeri kişilere yapılacak net ödeme tutarları, belirlenen sınırlar dahilinde ve 631 sayılı Kanun Hükmünde Kararname'nin ilgili maddesi hariç olmak üzere, diğer kanunlardaki düzenleme ve kısıtlamalara tabi olmaksızın Yönetim Kurulunca belirlenecek ve doğrudan ilgililerine ödenecek. Yönetim Kurulu, bu hüküm uyarınca yapılacak ödemelere ilişkin usul ve esasları belirlemeye, ücretin bir kısmını performansa bağlamaya yetkili olacak.\nSöz konusu düzenlemeler,5 Haziran'dayürürlüğe girecek.\nÖlçüler ve Ayar Kanunu'ndayapılan değişiklik de yürürlüğe girdi. Bu kapsamda, Kanun'un \"İdari cezalar\" başlığı altındaki fiiller haricinde, ölçü ve ölçü aletlerinin muayene, tamir ve ayar işlemlerine ilişkin olarak Kanun'a dayanılarak çıkarılan düzenleyici işlemlere aykırı hareket edenlere, 5 bin liradan 50 bin liraya kadar idari para cezası verilecek.", "metadata": {"title": "Sanayi ve ticarete ilişkin düzenlemeleri de içeren kanun Resmi Gazete'de", "date": "2025-02-27", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_28_3570f03f_5", "text": "Küçük ve Orta Ölçekli İşletmeleri Geliştirme ve Destekleme İdaresi Başkanlığı (KOSGEB) Teşvik ve Muafiyetleri Kanunu'nda da değişikliğe gidildi. Buna göre Başkanlık bütçesinin gelirleri, Sanayi ve Teknoloji Bakanlığının bütçesine konulacak ödenekler, Kamu İktisadi Teşebbüsleri hakkında ilgili mevzuata tabi teşekkül, müessese ve bağlı ortaklıkların yıllık ve kurumlar vergisi matrahına esas karlarının binde 1'i nispetinde ödeyecekleri aidatlar, sermayesinin yüzde 50'sinden fazlası kamu kurum ve kuruluşlarına ait bankaların kurumlar vergisine matrah olan yıllık karlarının yüzde 2'si nispetinde ödeyecekleri aidatlar, dış kaynaklardan sağlanan krediler, Başkanlığa yapılacak bağış ve yardımlar ile Başkanlığın sahip olduğu mal ve haklardan kaynaklanan sair gelirler ve faaliyet gelirlerinden oluşacak.", "metadata": {"title": "Sanayi ve ticarete ilişkin düzenlemeleri de içeren kanun Resmi Gazete'de", "date": "2025-02-27", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_28_3570f03f_6", "text": "Başkanlığın gelirleri arasındaki Türkiye Esnaf ve Sanatkarlar Konfederasyonunun (TESK) yıllık safi gelirinin yüzde 2'si, Türkiye Odalar ve Borsalar Birliğinin (TOBB) yıllık safi gelirinin yüzde 2'si nispetinde ödeyeceği aidatları, Cumhurbaşkanınca iki katına kadar artırabilecek.\nDüzenleme,4 Haziran'dayürürlüğe girecek.\nBaşkanlık, işletmelere ve girişimcilere yönelik belirlenen destek politikalarının tasarım süreçlerinde faydalanılmak ve sunulan hizmetlerin hızlı, kaliteli, basitleştirilmiş ve düşük maliyetli şekilde yerine getirilmesini sağlamak üzere kamu kurum ve kuruluşları ile gerçek ve tüzel kişilerden işletme ve girişimcilere ait Başkanlığın görev alanına giren konular kapsamındaki bilgi ve verileri ilgili mevzuat çerçevesinde almaya ve analiz etmeye, raporlamaya, gerçek ve tüzel kişilerle paylaşmaya yetkili olacak.\nSöz konusu düzenleme, 9 Ağustos 2024'ten itibaren geçerli olmak üzere yürürlüğe girdi.", "metadata": {"title": "Sanayi ve ticarete ilişkin düzenlemeleri de içeren kanun Resmi Gazete'de", "date": "2025-02-27", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_29_b8d5a02e_0", "text": "Buna göre, Akademi, hakim ve savcı yardımcıları ile hakim ve savcılara yönelik eğitim planlarını hazırlayacak ve uygulayacak.\nAkademi bünyesinde kurulacak Hukuk Araştırmaları Merkezi, hakim ve savcı yardımcıları ile hakim ve savcıların uzmanlaşmasına katkı sağlamak amacıyla ortak programlar geliştirerek lisansüstü eğitimler için yükseköğretim kurumlarıyla işbirliği yapacak.\nMeslekte fiilen 8 yılını tamamlamış hakim ve savcılar, öğretim elemanı olarak görev yapmak üzere Adalet Bakanı tarafından Akademiye atanabilecek.\nHakim ve savcı yardımcıları ile hakim ve savcılara yönelik eğitim ve öğretim programları ücretsiz olacak.", "metadata": {"title": "Türkiye Adalet Akademisi Kanunu Resmi Gazete'de", "date": "2025-02-27", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_30_beea0906_0", "text": "Cumhurbaşkanı Recep Tayyip Erdoğan imzasıyla yayımlanan kararlara göre, Çalışma ve Sosyal Güvenlik Bakanlığı Dış İlişkiler ve Avrupa Birliği Genel Müdürü Oğuz Tuncay, Çalışma Genel Müdür Yardımcısı İbrahim Akın ile İş Sağlığı ve Güvenliği Genel Müdür Yardımcısı Muhammet Kamil Işık görevden alındı.\nDış İlişkiler ve Avrupa Birliği Genel Müdürlüğüne Ali Aybey, İş Sağlığı ve Güvenliği Genel Müdürlüğüne İbrahim Esenkar, Uluslararası İşgücü Genel Müdürlüğüne Yunus Öz, Hukuk Hizmetleri Genel Müdürlüğüne Ayfer Özdemir Tefon, Çalışma Genel Müdür Yardımcılığına Ziya Kürşat Babayiğit, Dış İlişkiler ve Avrupa Birliği Genel Müdür Yardımcılığına Ersoy Günay, Personel Dairesi Başkanlığına Uğur Kaya, Türkiye İş Kurumu Genel Müdürlüğü Genel Müdür Yardımcılığına Oğuz Özdemir atandı.", "metadata": {"title": "Atama ve görevden alma kararları Resmi Gazete'de", "date": "2025-02-27", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_30_beea0906_1", "text": "SGK'de açık bulunan Başkan Yardımcılığı ve Yönetim Kurulu Üyeliğine Rehberlik ve Teftiş Başkanı Bülent Uğur Ecevit, Emeklilik Hizmetleri Genel Müdürlüğüne Genel Müdür Yardımcısı Ömer Küçükevcilioğlu, Genel Sağlık Sigortası Genel Müdür Yardımcılığına Fatih Balaban, Bilgi Teknolojileri Genel Müdürlüğüne Türkiye İş Kurumu Genel Müdür Yardımcısı Engin Akyol ve Strateji Geliştirme Başkanlığına Yakup Koç getirildi. Sigorta Primleri Genel Müdürü Savaş Alıç ise görevden alındı.\nAdli Tıp Kurumu Adli Tıp Üçüncü İhtisas Kurulu İç Hastalıkları Üyeliğine Dr. Öğr. Üyesi Fatih Mehmet Velibeyoğlu, Adli Tıp Sekizinci İhtisas Kurulu Beyin ve Sinir Cerrahisi Üyeliğine Sağlık Bilimleri Üniversitesi Öğretim Üyesi Prof. Dr. Adem Yilmaz ile Adli Tıp Dokuzuncu İhtisas Kurulu Göz Hastalıkları Üyeliğine Prof. Dr. Mustafa Özsütcü atandı.", "metadata": {"title": "Atama ve görevden alma kararları Resmi Gazete'de", "date": "2025-02-27", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_31_6b72194e_0", "text": "Bebek Ölümlerini ve Özel Sağlık Kuruluşlarını Araştırma Komisyonu, Kadına Karşı Şiddet ve Ayrımcılığı Araştırma Komisyonu ve Çocuklara Karşı Şiddet ve İstismarı Araştırma Komisyonu'nun görev sürelerinin bir ay uzatılmasına ilişkin TBMM kararları Resmi Gazete'de yayımlandı.\nSöz konusu meclis araştırma komisyonlarının görev sürelerinin bir ay uzatılmasına ilişkin karar, 13 Şubat tarihli Genel Kurul'un 57'nci birleşiminde alındıpol", "metadata": {"title": "TBMM kararları Resmi Gazete'de", "date": "2025-02-14", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_32_406506db_0", "text": "Karara göre, yangın faciasının tüm boyutlarıyla araştırılarak ilgili kurum ve kuruluşların sorumluluklarının tespit edilmesi ve benzer olayların önlenmesi için alınması gereken tedbirlerin belirlenmesi amacıyla kurulan Meclis Araştırma Komisyonunun Başkanı AK Parti Erzurum Milletvekili Selami Altınok oldu.\nAK Parti Gaziantep Milletvekili Derya Bakbak Komisyon Başkanvekili, MHP Elazığ Milletvekili Semih Işıkver Komisyon Sözcüsü, AK Parti İstanbul Milletvekili Nurettin Alan da Katip Üye olarak belirlendi.", "metadata": {"title": "Kartalkaya Kayak Merkezi'ndeki Otel Yangınını Araştırma Komisyonuna üye seçimine dair karar Resmi Gazete'de", "date": "2025-02-14", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_32_406506db_1", "text": "Komisyon üyeleri, AK Parti'den Adıyaman Milletvekili Resul Kurt, Bolu Milletvekili Yüksel Coşkunyürek, İstanbul Milletvekili İsmail Erdem, Kahramanmaraş Milletvekili Tuba Köksal, Kayseri Milletvekili Murat Cahid Cıngı, Konya Milletvekili Tahir Akyürek, Muğla Milletvekili Kadem Mete, Niğde Milletvekili Cevahir Uzkurt, CHP'den Antalya milletvekilleri Cavit Arı ve Sururi Çorabatır, Bolu Milletvekili Türker Ateş, İzmir Milletvekili Ednan Arslan, Muğla Milletvekili Süreyya Öneş Derici, DEM Parti'den Bingöl Milletvekili Ömer Faruk Hülakü, İstanbul Milletvekili Keziban Konukcu Kok, MHP'den Ordu Milletvekili Naci Şanlıtürk, İYİ Partiden Çanakkale Milletvekili Rıdvan Uz ve Yeni Yol Partisinden Tekirdağ Milletvekili Cem Avşar'dan oluştu.", "metadata": {"title": "Kartalkaya Kayak Merkezi'ndeki Otel Yangınını Araştırma Komisyonuna üye seçimine dair karar Resmi Gazete'de", "date": "2025-02-14", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_33_8a714487_0", "text": "HSK'nin 6 Şubat'taki kararnamesi, Resmi Gazete'nin bugünkü sayısında yayımlanarak yürürlüğe girdi.\nKararnamede, 255 adli yargı ile 13 idari yargı hakim ve savcısının HSK tarafından yapılan görev değişiklikleri yer aldı.\nKararnameyle Çanakkale Cumhuriyet Başsavcısı Altuğ Kürşat Şahin Adana Cumhuriyet Başsavcılığına, Adana Cumhuriyet Başsavcısı Bilal Gümüş de Yargıtay Cumhuriyet Savcılığına görevlendirilmişti.\nİzmir Cumhuriyet Başsavcıvekili Özkan Gürdoğan ise Çanakkale Cumhuriyet Başsavcısı olarak atanmıştı.", "metadata": {"title": "HSK'nin 268 hakim ve savcıyı kapsayan mazeret kararnamesi Resmi Gazete'de", "date": "2025-02-12", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_34_6a1ed039_0", "text": "Resmi Gazete'de yer alan bilgilere göre, Ankara ile Bakü arasında, 6 Haziran 2024'te başkentte imzalanan \"Türkiye Cumhuriyeti Hükümeti ile Azerbaycan Cumhuriyeti Hükümeti Arasında Göç Alanında İşbirliği Anlaşması\" onaylandı.\nAnlaşma ile özellikle düzensiz göçle mücadelede karşılıklı işbirliğinin önemi vurgulanarak göç alanında işbirliği yapılacak.\nGabon ile yapılan anlaşmada da 3 Mart 2024'de Antalya'da imzalanan \" Türkiye Cumhuriyeti Hükümeti ile Gabon Cumhuriyeti Hükümeti Arasında Diplomatik Temsilcilikler İçin Arsa Takasına İlişkin Protokol\" yürürlüğe girdi.\nBuna göre, iki ülke dostane ilişkileri daha da geliştirmek amacıyla Ankara ve Librevil'deki diplomatik temsilciliklerinin çalışma koşullarının iyileştirilmesi hususunda anlaştı.", "metadata": {"title": "2 milletlerarası anlaşma Resmi Gazete'de", "date": "2025-02-10", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_35_eb69f54e_0", "text": "Resmi Gazete'de yer alan TBMM kararında, Aden Körfezi, Somali kara suları ve açıkları, Arap Denizi ve mücavir bölgelerde vuku bulan deniz haydutluğu ve silahlı soygun eylemlerine karşı, 2008-2021 yılları arasında Birleşmiş Milletler Güvenlik Konseyi (BMGK) kararlarının alındığı hatırlatıldı.\nBu kapsamda TBMM'nin 10 Şubat 2009 tarihli kararıyla, Türk Silahlı Kuvvetleri (TSK) unsurlarının söz konusu bölgede görev yapması için bir yıl izin verildiği anımsatılan tezkerede, bu sürenin son olarak 17 Ocak 2024'te bir yıl daha uzatıldığı aktarıldı.\nTezkerede, şu ifadelere yer verildi:", "metadata": {"title": "Türk askerinin Aden Körfezi'ndeki görev süresinin bir yıl daha uzatılmasına dair karar Resmi Gazete'de", "date": "2025-02-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_35_eb69f54e_1", "text": "Tezkerede, şu ifadelere yer verildi:\n\"TSK deniz unsurları konuşlandırılmak suretiyle, bölgede seyreden Türk bayraklı ve Türkiye bağlantılı ticari gemilerin emniyetinin etkin şekilde muhafaza edilmesi, uluslararası toplumca yürütülen deniz haydutluğu, silahlı soygun eylemleri ve denizde terörizmle müşterek mücadele harekatlarına aktif katılımda bulunulması, anılan bölgelere yapılan insani yardım faaliyetlerine destek verilmesi, TSK deniz unsurlarının harekat etkinliğinin ve bölgeye ilişkin tecrübesinin artırılması sağlanmış, bu alanda ilgili ülkelerle işbirliğinin sürdürülmesine yönelik milli politikanın desteklenmesi ve BM sistemi içinde, bölgesel ve küresel ölçekte oynadığımız rolün ve görünürlüğümüzün pekiştirilmesi temin edilmiştir.\"", "metadata": {"title": "Türk askerinin Aden Körfezi'ndeki görev süresinin bir yıl daha uzatılmasına dair karar Resmi Gazete'de", "date": "2025-02-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_35_eb69f54e_2", "text": "Tezkerede, Türkiye'nin, deniz haydutluğu ve silahlı soygunla mücadelede uluslararası işbirliğinin geliştirilmesine önem verdiği, bu alanda yürütülen çabaları en başından beri desteklediği ve BM, NATO, Avrupa Birliği ile Uluslararası Denizcilik Teşkilatı bünyesindeki çalışmalara aktif olarak katıldığı vurgulanarak, Türkiye'nin, BM Güvenlik Konseyinin 16 Aralık 2008 tarihli ve 1851 sayılı kararı çerçevesinde kurulan Somali Açıklarında Deniz Haydutluğuyla Mücadele Temas Grubu'nun çalışmalarına kurucu üye olarak katıldığı anımsatıldı.\nTSK deniz unsurlarının, 2009-2016 yılları arasında yürütülen NATO'nun Okyanus Kalkanı Harekatına ve 2009 yılından bu yana Birleşik Deniz Kuvvetleri bünyesinde oluşturulan Birleşik Görev Kuvveti-151'e (CTF-151) dönemsel olarak firkateyn-korvet ile katıldığı belirtilen tezkerede, Türkiye'nin, 2009-2020 yılları arasında 6 defa CTF-151 Komutanlığı görevini üstlendiği, 24 Temmuz 2024 tarihinde söz konusu komutayı yedinci defa devraldığı ifade edildi.", "metadata": {"title": "Türk askerinin Aden Körfezi'ndeki görev süresinin bir yıl daha uzatılmasına dair karar Resmi Gazete'de", "date": "2025-02-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_35_eb69f54e_3", "text": "Tezkerede, Somali'nin BM Genel Sekreteri'nden talebi üzerine Aden Körfezi Somali kara suları ve açıkları, Arap Denizi ile mücavir bölgelerde deniz haydutluğu, silahlı soygun eylemleri ve denizde terörizmle mücadeleye ilişkin BM Güvenlik Konseyi tarafından önceki kararların devamı niteliğinde bir kararın 2022 yılı ve sonrasında çıkarılmadığı kaydedildi.\nBM Güvenlik Konseyinin 16 Aralık 2008 tarihli ve 1851 sayılı kararı temelinde uluslararası toplumca yürütülen deniz haydutluğu, silahlı soygun eylemleri ve denizde terörizmle mücadele harekatlarının Somali kara suları haricindeki bölgede devam ettiği bilgisine yer verilen tezkerede, bu harekatlardan AB'nin Atalanta Harekatının görev süresinin AB Konseyinin 16 Aralık 2024 tarihli kararıyla 28 Şubat 2027'ye kadar uzatıldığı aktarıldı.\nTezkerede, Türkiye'nin de iştirak ettiği Birleşik Deniz Kuvvetleri bünyesindeki CTF-151 faaliyetlerine devam ettiği bildirildi.", "metadata": {"title": "Türk askerinin Aden Körfezi'ndeki görev süresinin bir yıl daha uzatılmasına dair karar Resmi Gazete'de", "date": "2025-02-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_35_eb69f54e_4", "text": "Tezkerede, Türkiye'nin de iştirak ettiği Birleşik Deniz Kuvvetleri bünyesindeki CTF-151 faaliyetlerine devam ettiği bildirildi.\nTBMM'nin 17 Ocak 2024 tarihli kararı gereğince TSK deniz unsurlarının Aden Körfezi, Somali kara suları ve açıkları, Arap Denizi ve mücavir bölgelerdeki görevlendirme süresinin 10 Şubat 2025 tarihinde sona ereceği kaydedilen tezkerede, şunlar ifade edildi:", "metadata": {"title": "Türk askerinin Aden Körfezi'ndeki görev süresinin bir yıl daha uzatılmasına dair karar Resmi Gazete'de", "date": "2025-02-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_35_eb69f54e_5", "text": "\"Uluslararası barış ve istikrarı tehlikeye düşüren ve milli menfaatlerimizi de olumsuz etkileyen deniz haydutluğu, silahlı soygun eylemleri ve denizde terörizmle mücadele yönündeki uluslararası çabalara ülkemiz tarafından etkin bir biçimde destek verilmesi ve bölgede seyrüsefer emniyetinin sağlanmasına katkıda bulunulması, uluslararası ve milli sorumluluklarımızın bir gereği olarak görülmektedir. Bu itibarla, ülkemizin de tarafı olduğu Denizde Seyir Güvenliğine Karşı Yasa Dışı Eylemlerin Önlenmesine Dair Sözleşme başta olmak üzere ilgili milletler arası anlaşmalar ve temayüller çerçevesinde 934 sayılı TBMM kararında belirlenen ilke ve esaslar dikkate alınarak bahse konu bölgelerde deniz haydutluğu, silahlı soygun eylemleri ve denizde terörizmle mücadele müşterek operasyonlarına destek verilmesinin uygun olacağı değerlendirilmektedir.", "metadata": {"title": "Türk askerinin Aden Körfezi'ndeki görev süresinin bir yıl daha uzatılmasına dair karar Resmi Gazete'de", "date": "2025-02-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_35_eb69f54e_6", "text": "Bu mülahazalarla, gereği, kapsamı ve zamanı Cumhurbaşkanı'nca takdir ve tayin olunacak şekilde, TSK deniz unsurlarının bölge ülkelerinin kara suları dışında olmak üzere Aden Körfezi, Somali açıkları, Arap Denizi ve mücavir bölgelerde deniz haydutluğu, silahlı soygun eylemleri ve denizde terörizmle mücadele amacıyla görevlendirilmesi ve bununla ilgili gerekli düzenlemelerin Cumhurbaşkanı tarafından belirlenecek esaslara göre yapılması için Anayasa'nın 92'nci maddesi uyarınca TBMM'nin son olarak 17 Ocak 2024 tarihli ve 1401 sayılı kararıyla verilen izin süresinin, 10 Şubat 2025 tarihinden itibaren bir yıl uzatılması Genel Kurulun 4 Şubat 2025 tarihli 52'nci Birleşiminde kabul edilmiştir.\"", "metadata": {"title": "Türk askerinin Aden Körfezi'ndeki görev süresinin bir yıl daha uzatılmasına dair karar Resmi Gazete'de", "date": "2025-02-06", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_36_cd1c32e7_0", "text": "Buna göre, 985 adli yargı hakim ve cumhuriyet savcısı adayı ile 90 idari yargı hakim adayı, 30 Ocak'ta yapılan ad çekme sonucu HSK tarafından atandı.\nSöz konusu atamalar, 2802 sayılı Hakimler ve Savcılar Kanunu'nun 13. maddesi gereğince gerçekleştirildi.", "metadata": {"title": "Hakim ve savcı atamaları Resmi Gazete'de yayımlandı", "date": "2025-02-05", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_37_fcd9417f_0", "text": "Buna göre, Bakanlıkta açık bulunan İhracat Genel Müdür Yardımcılığına Mükerrem Aksoy, İç Ticaret Genel Müdür Yardımcılığına Ticaret Başmüfettişi Şakir Engin Yüksel, Gümrükler Genel Müdür Yardımcılığına Münir Oğuz, Uluslararası Hizmet Ticareti Genel Müdür Yardımcılığına Fatih Aydın, Serbest Bölgeler Genel Müdür Yardımcılığına Bora Esen, Gümrükler Muhafaza Genel Müdür Yardımcılığına Osman Yıkın, Esnaf, Sanatkarlar ve Kooperatifçilik Genel Müdür Yardımcılığına Mehmet Akif Memiş, Ürün Güvenliği ve Denetimi Genel Müdür Yardımcılığına Umut Can Gök, Personel Genel Müdür Yardımcılığına Cahit Teoman Dağcı, Hukuk Hizmetleri Genel Müdür Yardımcılığına Taner Sönmez, Destek Hizmetleri, Tasfiye İşleri ve Döner Sermaye Genel Müdür Yardımcılığına Mehmet Okçu atandı.", "metadata": {"title": "Ticaret Bakanlığına ilişkin atama kararları Resmi Gazete'de", "date": "2025-02-04", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_37_fcd9417f_1", "text": "Bakanlıkta açık bulunan Batı Akdeniz Gümrük ve Dış Ticaret Bölge Müdürlüğüne Lütfü Tayfur, Doğu Marmara Gümrük ve Dış Ticaret Bölge Müdürlüğüne Fatih Yalçınkaya, Fırat Gümrük ve Dış Ticaret Bölge Müdürlüğüne Özer Çildaş'ın ataması gerçekleştirildi.\nGaziantep Ticaret İl Müdürü İsmail İncesoy ve Karabük Ticaret İl Müdürü Ferudun Karataş görevden alındı.\nÖte yandan 16 ticaret il müdürlüğüne ilişkin atamalar da yapıldı.", "metadata": {"title": "Ticaret Bakanlığına ilişkin atama kararları Resmi Gazete'de", "date": "2025-02-04", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_38_fe6b5cc8_0", "text": "Cumhurbaşkanı Recep Tayyip Erdoğan'ın imzasıyla yapılan büyükelçi atamalarına ilişkin kararlar, Resmi Gazete'de yayımlandı.\nBuna göre, Türkiye'nin Ulanbator Büyükelçisi olarak Protokol Genel Müdür Yardımcısı Başak Genç Yüksel, Türkiye'nin Taşkent Büyükelçisi olarak ise Ufuk Ulutaş atandı.\nCumhurbaşkanı Erdoğan imzasıyla yayımlanan kararlara göre, AFAD Başkanlığına Mersin Valisi Ali Hamza Pehlivan atandı. Pehlivan'dan boşalan göreve, Göç İdaresi Başkanı Atilla Toros'un ataması yapıldı.\nGöç İdaresi Başkanlığına ise aynı kurumun başkan yardımcısı Hüseyin Kök atandı.\nAile ve Sosyal Hizmetler Bakanlığında, Engelli ve Yaşlı Hizmetleri Genel Müdür Yardımcılığına Muhammed Gülyurt getirildi.\nTürkiye İlaç ve Tıbbi Cihaz Kurumu Başkanı Asım Hocaoğlu görevden alındı.", "metadata": {"title": "AFAD, Mersin Valiliği, Göç İdaresi Başkanlığı ve büyükelçi atamaları Resmi Gazete'de", "date": "2025-02-04", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_39_fb496c53_0", "text": "Çalışma ve Sosyal Güvenlik Bakanlığınca hazırlanan ve 2025-2028 yıllarını kapsayan Ulusal İstihdam Stratejisinin (UİS) onaylanması hakkında Cumhurbaşkanı kararı Resmi Gazete'de yayımlandı.\nTürkiye iş gücü piyasasında insana yakışır işleri yaygınlaştırırken, aynı zamanda ekonominin rekabet gücünü ve toplumsal refahı artırmak için planlı, koordineli ve motivasyonu yüksek bir çalışmanın yürütülmesinin zorunlu olduğu belirtilen strateji belgesinde, bir yandan işlerin geleceğini gözeten ve istihdamı destekleyen ileriye dönük politikalar geliştirirken, diğer yandan iş gücü piyasalarındaki yapısal sorunları çözerek istihdam oranını yükseltmenin amaçlandığı vurgulandı.\nBu amaç doğrultusunda belge, \"İş gücü piyasalarında yeşil ve dijital dönüşüm ile beceri uyumunun geliştirilmesi\", \"Kapsayıcı istihdamın geliştirilmesi\", \"Sosyal koruma-istihdam ilişkisinin güçlendirilmesi\" ve \"Kırsal bölgelerde sürdürülebilir istihdamın geliştirilmesi\" olmak üzere 4 temel politika alanı üzerine inşa edildi.", "metadata": {"title": "2025-2028 Ulusal İstihdam Stratejisi Resmi Gazete'de", "date": "2025-02-01", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_39_fb496c53_1", "text": "\"İş gücü piyasalarında yeşil ve dijital dönüşüm ile beceri uyumunun geliştirilmesi\" politikasıyla, eğitim-istihdam ilişkisinin güçlendirilmesi ve iş gücü piyasalarının yeşil ve dijital dönüşüme uyumunun herkes için en adil koşullarda sağlanması amaçlanıyor.\n\"Kapsayıcı istihdamın geliştirilmesi\" politikasıyla, kadınlar, ne eğitimde ne istihdamda olanlar da dahil gençler, engelliler, yaşlılar ve uluslararası iş gücü göçü kapsamında yer alanlar başta olmak üzere özel politika gerektiren tüm grupların iş gücü piyasasına erişimlerinin ve insana yakışır iş koşullarında istihdamlarının desteklenmesi hedefleniyor.\n\"Sosyal koruma-istihdam ilişkisinin güçlendirilmesi\" politikasıyla, sosyal koruma sisteminin kapsayıcılığını ve istihdam bağlantısını artırarak, toplumdaki tüm bireylerin temel haklara erişiminin güçlendirilmesi ve çalışma hayatına katılımlarını engelleyen sorunlara çözüm geliştirilmesi amaçlanıyor.", "metadata": {"title": "2025-2028 Ulusal İstihdam Stratejisi Resmi Gazete'de", "date": "2025-02-01", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_39_fb496c53_2", "text": "\"Kırsal bölgelerde sürdürülebilir istihdamın geliştirilmesi\" politikasıyla, kırsalda ekonomik çeşitliliğin artırılarak kırdan kente göç eğiliminin kontrol altına alınması, kamu hizmetlerinin geliştirilerek kırsalda kapsayıcı ve kayıtlı istihdamın artırılması, mevsimlik tarım işçilerinin çalışma ve yaşam koşullarının iyileştirilmesi ve adil geçişin sağlanmasıyla kırsalda sürdürülebilir istihdamın geliştirilmesi hedefleniyor.\nUİS'te yer alan hedef ve politikalar, 88 maddeden oluşan eylem planlarıyla hayata geçirilecek.\nÇalışma hayatında temel hakların geliştirilmesi ilkesi doğrultusunda ve Türkiye Yüzyılı vizyonuyla tasarlanan UİS'in hedefleri belgede şöyle sıralandı:", "metadata": {"title": "2025-2028 Ulusal İstihdam Stratejisi Resmi Gazete'de", "date": "2025-02-01", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_39_fb496c53_3", "text": "\"İşsizlik oranı, 2028 yılında yüzde 7,5'e düşürülecektir. İstihdam oranı, 2028 yılında yüzde 52,5'e yükseltilecektir. Kayıt dışı istihdam oranı, 2028 yılında yüzde 23,4'e düşürülecektir. İş gücüne katılma oranı, 2028 yılında yüzde 56,7'ye yükseltilecektir. Kadınlarda iş gücüne katılma oranı, 2028 yılında yüzde 40,1'e yükseltilecektir. Gençlerde işsizlik oranı, 2028 yılında yüzde 16,6'ya düşürülecektir.\"\n\"Bütüncül yaklaşım ve uyum\", \"Kapsayıcılık ve fırsat eşitliği\", \"Sosyal diyalog ve özendirici yaklaşım\", \"İnsana yakışır iş\", \"Sürdürülebilirlik ve risk yönetimi temelli yaklaşım\" ilkeleri temelinde oluşturulan UİS'te, genel ekonomik görünüm, nüfus ve iş gücü konularında mevcut durum tespiti de yapıldı.", "metadata": {"title": "2025-2028 Ulusal İstihdam Stratejisi Resmi Gazete'de", "date": "2025-02-01", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_40_7cec39f5_0", "text": "Türkiye Cumhuriyeti Hükümeti ile Kırgız Cumhuriyeti Bakanlar Kurulu arasında 9 Haziran 2021'de, Ankara'da imzalanan \"Türkiye Cumhuriyeti Hükümeti ile Kırgız Cumhuriyeti Bakanlar Kurulu Arasında Kültür Merkezlerinin Kurulması ve İşleyişi Hakkında Anlaşma\"nın onaylanmasına karar verildi.\nBuna göre iki ülkede karşılıklı kültür merkezleri kurulacak.\nAnlaşmayla taraflar arasında kültür, bilim ve eğitim alanlarında dostluk ve işbirliği ilişkilerinin geliştirilmesinin teşvik edilmesi ve yurt dışında ikamet eden vatandaşlarının anadilleri ve ulusal kültürel kimliklerini korumalarına yardımcı olunması hedefleniyor.\nTaraf devletlerin dili, tarihi ve kültürü hakkında karşılıklı bilgi birikiminin teşvik edilmesinin amaçlandığı anlaşmayla, iki ülkenin kuruluşları arasında doğrudan temasların kurulması ve kültürel, bilimsel ve bilgisel işbirliğinin genişletilmesi planlanıyor.", "metadata": {"title": "Türkiye ile Kırgızistan arasında imzalanan milletlerarası anlaşma Resmi Gazete'de", "date": "2025-02-01", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_41_b8ab62f7_0", "text": "Cumhurbaşkanı Recep Tayyip Erdoğan imzasıyla yayımlanan kararlara göre, Tunceli İl Milli Eğitim Müdürü Fethi Ateş görevden alındı. Ateş'ten boşalan göreve Bahameddin Karaköse atandı.\nUşak İl Kültür ve Turizm Müdürü Sabri Ceylan da görevden alındı.", "metadata": {"title": "Atama kararları Resmi Gazete'de", "date": "2025-02-01", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_42_41b9c673_0", "text": "Sağlık Bakanlığının Özel Hastaneler Yönetmeliği Resmi Gazete'de yayımlandı.\nYönetmeliğe göre, özel hastaneler, ruhsatlandırıldıkları tarihten itibaren en geç 3 yıl içinde Türkiye Sağlık Hizmetleri Kalite ve Akreditasyon Enstitüsünden (TÜSKA) akreditasyon belgesi alacak.\nAkreditasyon belgesi alamayan hastanelerde, hastaların görebileceği şekilde \"Bu hastanenin TÜSKA akreditasyon belgesi yoktur\" ibareli bilgilendirme tabelası asılacak.\n1219 sayılı Kanun'un 28. maddesinde sayılan suçlar ile cinsel dokunulmazlığa karşı işlenen suçlardan hüküm giymiş gerçek kişiler, kamu görevinden yasaklı gerçek kişiler ile ortaklık yapısında bu kişilerin bulunduğu tüzel kişiler adına özel hastane açılmasına izin verilmeyecek.\nBu kişiler, ruhsatlı özel hastanelerin ruhsatlarını devralamayacak, adına özel hastane ruhsatı bulunan tüzel kişilerin ortaklık yapısında yer alamayacak.", "metadata": {"title": "Sağlık Bakanlığının \"Özel Hastaneler Yönetmeliği\" Resmi Gazete'de", "date": "2025-01-30", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_42_41b9c673_1", "text": "\"Kötü muamele\" gibi hasta hakkı ihlalinin yapıldığı tespit edilen özel hastanelerde, ihlalin gerçekleştiği ilgili birimin faaliyeti uygun şartlar sağlanana kadar Sağlık Bakanlığının kararı üzerine valilikçe durdurulacak. Ayrıca ilgililer hakkında ilgili mevzuat uyarınca idari ve adli işlemler yapılacak.\nHasta odaları, poliklinikler ve bekleme salonlarında, hastaların geri bildirimde bulunabileceği Sağlık Bakanlığı İletişim Merkezi ile entegre karekod bulundurulacak.\nÖzel hastanelerde sunulan sağlık hizmetinin, Sağlık Bakanlığınca belirlenen tıbbi endikasyonlara veya uygulamalara uygunluğunun tespiti amacıyla gerektiğinde denetim gerçekleştirilecek. Denetim, hasta dosyası, elektronik kayıt sistemleri, tıbbi fotoğraf, tıbbi görüntüleme, rapor ve diğer ilgili bilgi ve belgeler üzerinden, e-denetim sistemi kullanılarak veya yerinde yapılacak.", "metadata": {"title": "Sağlık Bakanlığının \"Özel Hastaneler Yönetmeliği\" Resmi Gazete'de", "date": "2025-01-30", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_42_41b9c673_2", "text": "Sağlık Bakanlığı tarafından alanında uzman akademisyenlerden oluşan komisyon görüşleri alınarak \"tıbbi endikasyon ve uygulama denetim formu\" oluşturulacak.\nDenetim faaliyetlerini yürütmek üzere, bakanlığa ait sağlık kurum ve kuruluşlarından veya üniversitelerden konusunda uzman en az 3 kişilik tıbbi endikasyon ve uygulama denetim komisyonu kurulacak.\nYapılan denetimler esnasında, hastaların tedavisini olumsuz etkileyen, hizmetin devamı halinde hasta sağlığını ve güvenliğini tehlikeye sokan ve hizmetin gecikmeksizin derhal durdurulmasını gerektiren acil ve telafisi güç durumların tespiti durumunda, bakanlık kararı üzerine hastanenin ilgili birimi veya tamamının faaliyeti durdurulacak.\nÖte yandan, yeni yönetmelikle birlikte, 27 Mart 2002 tarihli Özel Hastaneler Yönetmeliği yürürlükten kaldırıldı.\nSağlık Bakanlığının Sağlıklı Çözüm sosyal medya hesabından da yönetmeliğe ilişkin videolu paylaşımda bulunuldu.", "metadata": {"title": "Sağlık Bakanlığının \"Özel Hastaneler Yönetmeliği\" Resmi Gazete'de", "date": "2025-01-30", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_42_41b9c673_3", "text": "Sağlık Bakanlığının Sağlıklı Çözüm sosyal medya hesabından da yönetmeliğe ilişkin videolu paylaşımda bulunuldu.\n✅ Sağlıklı Türkiye Yüzyılı Programı kapsamında Özel Hastaneler Yönetmeliği’nde köklü değişikliklere gidiyor, işletme ve hizmet sunum standartlarını yükseltiyoruz.✅ 2002 yılından beri yürürlükte olan yönetmeliği baştan sona yeniden düzenliyoruz; özel hastanelerde üst düzey…pic.twitter.com/sGuTj0xR02\nKöklü değişikliğe gidilen yönetmelikte işletme ve hizmet sunum standartlarının yükseltildiği belirtilen paylaşımda, \"2002 yılından beri yürürlükte olan yönetmeliği baştan sona yeniden düzenliyoruz; özel hastanelerde üst düzey tıbbi denetim dönemini başlatıyoruz. Yeni dönemde risk yönetimine dayalı, bilişim tabanlı, yapay zekanın kullanıldığı, çoklu ve şeffaf denetim mekanizmalarını geliştirmeye devam ediyoruz.\" ifadeleri kullanıldı.\nPaylaşımda yer alan videoda yönetmeliğin detaylarına ilişkin bilgi verildi.", "metadata": {"title": "Sağlık Bakanlığının \"Özel Hastaneler Yönetmeliği\" Resmi Gazete'de", "date": "2025-01-30", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_43_64160266_0", "text": "Buna göre, Tarım ve Orman Bakanlığı Balıkçılık ve Su Ürünleri Genel Müdür Yardımcısı Mehmet Nuri Yılmaz görevden alındı.\nSöz konusu Bakanlıkta Gıda ve Kontrol Genel Müdür Yardımcılığına Sezai Cibelik, Bitkisel Üretim Genel Müdür Yardımcılığına İhsan Emiralioğlu, Tarım Reformu Genel Müdür Yardımcılıklarına Abdulkadir Karabulut ve Mehmet Kilci, Personel Genel Müdür Yardımcılığına Kerim Güllü atandı.\nDoğa Koruma ve Milli Parklar Genel Müdürlüğüne Kadir Çokçetin'in atanması uygun görüldü.\nUlaştırma ve Altyapı Bakanlığında açık bulunan Denizcilik Genel Müdür Yardımcılığına Onur Sarı'nın ataması yapıldı.", "metadata": {"title": "Bazı bakanlıklara ilişkin atama ve görevden alma kararları Resmi Gazete'de", "date": "2025-01-25", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_44_8bb58247_0", "text": "Cumhurbaşkanı Recep Tayyip Erdoğan imzasıyla yayımlanan kararlara göre, Türk Dil Kurumu Başkanlığına Prof. Dr. Osman Mert atandı.\nAyrıca 51 ile Çevre ve Şehircilik İl Müdürünün ataması yapıldı.\nCumhurbaşkanı Recep Tayyip Erdoğan tarafından imzalanan genelgede, 4 sayılı \"Bakanlıklara Bağlı, İlgili, İlişkili Kurum ve Kuruluşlar ile Diğer Kurum ve Kuruluşların Teşkilatı Hakkında Cumhurbaşkanlığı Kararnamesi\" ile Göç İdaresi Başkanlığına, entegre sınır yönetimiyle birlikte yabancıların, Türkiye'ye girişleri, Türkiye'de kalışları ve Türkiye'den çıkışları ile Türkiye'den koruma talep eden yabancılara sağlanacak uluslararası ve geçici koruma işlemlerini yürütme görevlerinin verildiği hatırlatıldı.", "metadata": {"title": "Atama kararları ve \"Göç Yönetiminde Koordinasyon\" başlıklı Cumhurbaşkanlığı genelgesi Resmi Gazete'de", "date": "2025-01-25", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_44_8bb58247_1", "text": "Genelgede ayrıca, düzensiz göçmenlerin Türkiye'den sınır dışı işlemlerinin yürütülmesi ve kamu kurum ve kuruluşlarının, Başkanlığın görev alanına yönelik faaliyetlerini koordine etme, programlama, bunların projelendirilmesine yardımcı olma, proje tekliflerini değerlendirme ve onaylama, yürütülen çalışma ve projeleri izleme, bu çalışma ve projelerin uluslararası standartlara uygun şekilde yürütülmesine destek olma görevlerinin de Göç İdaresi Başkanlığının görevleri arasında bulunduğu anımsatıldı.\nTürkiye'nin, göç yönetiminin tüm alanlarında medeniyet değerlerinden güç alan, hukuka uygun, insan haklarına saygılı ve aynı zamanda kamu düzeni ve güvenliğinden taviz vermeyen bir anlayışla göç politikalarını tesis edip kararlılıkla uyguladığı belirtilen genelgede, söz konusu politikaların, ilgili tüm kurum ve kuruluşlarla koordinasyon içinde hassasiyetle yürütülmesinin büyük önem arz ettiği bildirildi.\nGenelgede şu ifadelere yer verildi:", "metadata": {"title": "Atama kararları ve \"Göç Yönetiminde Koordinasyon\" başlıklı Cumhurbaşkanlığı genelgesi Resmi Gazete'de", "date": "2025-01-25", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_44_8bb58247_2", "text": "\"Bu çerçevede, Göç İdaresi Başkanlığının görev alanına giren konularda, kamu kurum ve kuruluşları tarafından üretilen, derlenen ve raporlanan bilgi ve istatistiki verilerin Başkanlıkla paylaşılması, kamu kurum ve kuruluşlarınca kullanılması veya yayımlanması planlanan istatistiki verilerin yayınlanmadan önce Başkanlık ile koordinasyon içinde olunması, göç alanında yürütülecek her türlü çalışmanın ülkemizin göç politika ve stratejilerinin oluşturulmasında azami katkısının sağlanması, daha önce çalışılmış alanlarda tekrara düşülmemesi, zaman ve insan kaynağı başta olmak üzere tüm imkanların en verimli şekilde değerlendirilmesi ile kamu kurum ve kuruluşlarının çabalarının bu alana güçlü şekilde aktarılması amacıyla ulusal ve uluslararası projelerin hazırlık aşamasında Başkanlığın uygun görüşünün alınması, mezkur proje çalışmalarındaki süreçlerin ara raporlarının, proje sonunda hazırlanacak nihai raporların ve uygulama sonuçlarının Başkanlığa düzenli olarak gönderilmesi", "metadata": {"title": "Atama kararları ve \"Göç Yönetiminde Koordinasyon\" başlıklı Cumhurbaşkanlığı genelgesi Resmi Gazete'de", "date": "2025-01-25", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_44_8bb58247_3", "text": ", proje sonunda hazırlanacak nihai raporların ve uygulama sonuçlarının Başkanlığa düzenli olarak gönderilmesi, hususlarında gereğini rica ederim.\"", "metadata": {"title": "Atama kararları ve \"Göç Yönetiminde Koordinasyon\" başlıklı Cumhurbaşkanlığı genelgesi Resmi Gazete'de", "date": "2025-01-25", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_45_456ee528_0", "text": "Cumhurbaşkanı Recep Tayyip Erdoğan imzasıyla Resmi Gazete'de yayımlanan karara göre, Bilecik'in Yenipazar ilçesi sınırları içerisinde bulunan Harmankaya Kanyonu Potansiyel Doğal Sit Alanı'nın koruma statüsünün değerlendirilmesi sonucunda, sınır ve koordinatları belirlenen alan kesin korunacak hassas alan olarak tescil ve ilan edildi.", "metadata": {"title": "Cumhurbaşkanı kararı Resmi Gazete'de", "date": "2025-01-24", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_46_c9b3090a_0", "text": "Adalet Bakanlığının, İdare ve Vergi Mahkemelerinin Kurulmasına ve Yargı Çevresinin Belirlenmesine İlişkin Kararı, bugünkü Resmi Gazete'de yayımlandı.\nBuna göre, Bitlis'te idare mahkemesi kurulması ve yargı çevresinin \"Bitlis ilinin mülki sınırları\" olarak belirlenmesi, Hakkari'de 1, 2, 3, ve 4. idare mahkemeleri ile vergi mahkemesinin kurulması ve yargı çevrelerinin \"Hakkari ilinin mülki sınırları\" olarak belirlenmesi, Kırşehir'de idare mahkemesi kurulması ve yargı çevresinin \"Kırşehir ilinin mülki sınırları\" olarak belirlenmesi, Niğde'de idare mahkemesi kurulması ve yargı çevresinin \"Niğde ilinin mülki sınırları\" olarak belirlenmesi ve Sinop'ta idare mahkemesi kurulması ve yargı çevresinin \"Sinop ilinin mülki sınırları\" olarak belirlenmesi kararlaştırıldı.", "metadata": {"title": "İdare ve vergi mahkemelerinin kurulmasına ve yargı çevrelerinin belirlenmesine ilişkin karar Resmi Gazete'de", "date": "2025-01-22", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_47_5015ee53_0", "text": "Almanya ile yapılan \"Türkiye'de Sosyal ve Ekonomik Uyumu Teşvik Etmek İçin Özel Sektörün Güçlendirilmesi 2 Projesi\"ne ilişkin Sanayi ve Teknoloji Bakanlığı ile Alman Kalkınma Bankası arasında 23 Şubat 2024'te imzalanan \"Hibe ve Proje Uygulama Anlaşması\" ve anlaşmaya dair mektup onaylandı.\nGürcistan ile 26 Ocak 2024'te İstanbul'da imzalanan \"Türkiye Cumhuriyeti Hükümeti ve Gürcistan Hükümeti Arasında 2024-2028 Yılları İçin Kültürel İşbirliği Programı\"nın onaylanmasına karar verildi. Bu kapsamda, kültür alanında işbirliği, dostluk ve karşılıklı anlayışın geliştirilmesi amaçlanıyor.\nTürkmenistan ile 26 Ekim 2023'te Ankara'da imzalanan \"Türkiye Cumhuriyeti Hükümeti ile Türkmenistan Hükümeti Arasında Kültür Alanında İşbirliği Anlaşması\" da onaylandı. Bu kapsamda, iki ülke arasındaki dostane ilişkilerin güçlendirilmesinde kültürel işbirliğinin önemi göz önünde bulundurularak, bu konuda işbirliği için uygun şartlar sağlanacak.", "metadata": {"title": "Milletlerarası antlaşmalar Resmi Gazete'de yayımlandı", "date": "2025-01-17", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_47_5015ee53_1", "text": "Ruanda ile 12 Ocak 2023'te Kigali'de imzalanan \" Türkiye Cumhuriyeti Hükümeti ile Ruanda Cumhuriyeti Hükümeti Arasında Kültürel İşbirliği Anlaşması\" ile de mevcut kültürel ilişkilerin geliştirilmesi öngörülüyor.\n\"Türkiye Cumhuriyeti Hükümeti ile Ruanda Cumhuriyeti Hükümeti Arasında Genel İş Birliği Antlaşması\" da onaylandı. Bu kapsamda, iki ülke arasındaki dostluk ve işbirliğinin güçlendirilmesinin yanı sıra ekonomik, teknik, bilimsel ve kültürel alanlardaki işbirliğinin teşvik ve tesis edilmesinin önemsendiği bildirildi.", "metadata": {"title": "Milletlerarası antlaşmalar Resmi Gazete'de yayımlandı", "date": "2025-01-17", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_48_4d318a83_0", "text": "Milli Eğitim Bakanlığına bağlı resmi eğitim kurumlarında 1 Eylül 2025'ten sonra sözleşmeli öğretmen olarak istihdam edilecek adaylar, Milli Eğitim Akademisinde hazırlık eğitimine alınacak.\nMilli Eğitim Bakanlığı Sözleşmeli Öğretmen İstihdamına İlişkin Yönetmelik, Resmi Gazete'de yayımlandı.\nYönetmelikle, Milli Eğitim Akademisinde hazırlık eğitimine alınacak öğretmen adaylarının belirlenmesine ve Milli Eğitim Bakanlığına bağlı resmi eğitim kurumlarında sözleşmeli öğretmen istihdamına ilişkin usul ve esaslar düzenlendi.\nBuna göre, hazırlık eğitimine alınacak öğretmen adayları, alanlar itibarıyla belirlenen kontenjan dahilinde her bir öğretmenlik alanı için Milli Eğitim Bakanlığı Akademi Giriş Sınavı (MEB-AGS) puanı üstünlüğüne göre belirlenecek.\n2828 sayılı Sosyal Hizmetler Kanunu ile 3713 sayılı Terörle Mücadele Kanunu kapsamında hazırlık eğitimine alınacaklar Aile ve Sosyal Hizmetler Bakanlığı tarafından belirlenecek ve bunlarda MEB-AGS şartı aranmayacak.", "metadata": {"title": "Sözleşmeli Öğretmen İstihdamına İlişkin Yönetmelik Resmi Gazete'de", "date": "2025-01-16", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_48_4d318a83_1", "text": "Milli sporcular, Sözleşmeli Personel Çalıştırılmasına İlişkin Esaslar'da yer alan hükümler doğrultusunda milli sporcu öncelik durumuna göre hazırlık eğitimine alınacak. Engelli adayları ise EKPSS puan üstünlüğüne göre belirlenecek.\nMEB-AGS puanları, sonuçların açıklanmasından bir sonraki sınav sonuçlarının açıklanmasına kadar geçerli olacak.\nHazırlık eğitimini başarıyla tamamlayanlar, 7528 sayılı Kanun'da belirtilen şartları taşımaları kaydıyla sözleşmeli öğretmen olarak istihdam edilecek.\nSözleşmeli öğretmen olarak istihdam edileceklerin başvuruları elektronik ortamda alınacak ve adaylara 2 kez tercih hakkı verilecek.\nTercihlerine yerleşemeyenlerin ve tercihte bulunmayanların atamaları Bakanlık tarafından kurayla yapılacak.\nEğitim kurumlarına yerleştirilme işlemleri hazırlık eğitiminin bitiminden itibaren 2 ay içerisinde tamamlanacak.\nYerleştirmesi yapılan sözleşmeli öğretmenler ile ilgili il ya da ilçe milli eğitim müdürü arasında hizmet sözleşmesi imzalanarak görevlere başlanacak.", "metadata": {"title": "Sözleşmeli Öğretmen İstihdamına İlişkin Yönetmelik Resmi Gazete'de", "date": "2025-01-16", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_48_4d318a83_2", "text": "İl milli eğitim müdürü başkanlığında, ilçe milli eğitim müdürlerinden oluşan komisyon tarafından ilçelerin coğrafi özellikleri ve ulaşım imkanlarını dikkate alınarak ilçe grupları oluşturulacak ve Milli Eğitim Bakanı'nın onayından sonra Tebliğler Dergisi'nde yayımlanacak.\nÜç yıllık çalışma süresini tamamlayan sözleşmeli öğretmenler, talepleri halinde görev yaptıkları yerde öğretmen kadrolarına atanacak.\nÖğretmen kadrolarına atananlar, mazerete bağlı olarak yapılacak yer değiştirmeler hariç olmak üzere bir yıl süreyle yer değiştiremeyecek.\nResmi Gazete'de 3 Ağustos 2016'da yayımlanan \"Sözleşmeli Öğretmen İstihdamına İlişkin Yönetmelik\" yürürlükten kaldırıldı.\n1 Eylül 2025'e kadar yapılacak sözleşmeli öğretmen istihdamında, yürürlükten kaldırılan \"Sözleşmeli Öğretmen İstihdamına İlişkin Yönetmelik\" hükümleri uygulanacak.", "metadata": {"title": "Sözleşmeli Öğretmen İstihdamına İlişkin Yönetmelik Resmi Gazete'de", "date": "2025-01-16", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_49_57b4e914_0", "text": "Karara göre, \"yapay zekanın kazanımlarına yönelik atılacak adımların belirlenmesi, bu alanda hukuki altyapının oluşturulması ve yapay zeka kullanımının barındırdığı risklerin önlenmesine ilişkin tedbirlerin belirlenmesi\" amacıyla kurulan Meclis Araştırma Komisyonunun Başkanı AK Parti Eskişehir Milletvekili Fatih Dönmez oldu.\nAK Parti Ankara Milletvekili Jülide Sarıeroğlu Komisyon Başkanvekili, AK Parti İstanbul Milletvekili Büşra Paker Komisyon Sözcüsü, MHP Mersin Milletvekili Levent Uysal ise Katip Üye olarak belirlendi.", "metadata": {"title": "Yapay zekayla ilgili kurulan Meclis Araştırma Komisyonuna üye seçimine dair karar Resmi Gazete'de", "date": "2025-01-16", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_49_57b4e914_1", "text": "Komisyon üyeleri de İYİ Parti Adana Milletvekili Ayyüce Türkeş Taş, AK Parti Ankara Milletvekili Lütfiye Selva Çam, AK Parti Ankara Milletvekili Zeynep Yıldız, CHP Bursa Milletvekili Hasan Öztürk, AK Parti Denizli Milletvekili Cahit Özkan, Saadet Partisi Denizli Milletvekili Sema Silkin Ün, AK Parti Denizli Milletvekili Şahin Tin, DEM Parti Diyarbakır Milletvekili Sevilay Çelenk Özen, CHP Eskişehir Milletvekili Utku Çakırözer, CHP İstanbul Milletvekili Yunus Emre, AK Parti İstanbul Milletvekili Tuğba Işık Ercan, CHP İzmir Milletvekili Ednan Arslan, AK Parti İzmir Milletvekili Mehmet Ali Çelebi, AK Parti Kayseri Milletvekili Ayşe Böhürler, AK Parti Konya Milletvekili Selman Özboyacı, CHP Muğla Milletvekili Gizem Özcan, DEM Parti Van Milletvekili Zülküf Uçar ve MHP Yozgat Milletvekili İbrahim Ethem Sedef'ten oluştu.", "metadata": {"title": "Yapay zekayla ilgili kurulan Meclis Araştırma Komisyonuna üye seçimine dair karar Resmi Gazete'de", "date": "2025-01-16", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_0", "text": "CumhurbaşkanıRecep Tayyip Erdoğan'ın imzasını taşıyan 2025 Yılı Yatırım Programı'nda yer alan 14 bin 238 projeye yaklaşık 1 trilyon 444,4 milyar lira ödenek tahsis edildi.\n2025 Yılı Yatırım Programı'nın Kabulü ve Uygulanmasına Dair Cumhurbaşkanı KararıResmi Gazete'nin mükerrer sayısında yayımlandı.\nYatırım Programında, merkezi yönetim bütçesi kapsamındaki kuruluşlar, kamu iktisadi teşebbüsleri (KİT), özelleştirme kapsamındaki kuruluşlar, döner sermayeli kuruluşlar ve sosyal güvenlik kuruluşlarının projeleri yer aldı. Mahalli idarelerin ise yalnızca dış kredi ile finanse edilen projelerine programda yer verildi.\n2025 Yılı Yatırım Programı hazırlıklarında 12. Kalkınma Planında yer alan temel politikalar ve hedefler ile 2025-2027 dönemi Orta Vadeli Programda yer alan politika, öncelik ve bütçe büyüklükleri dikkate alındı.", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_1", "text": "Yatırım Programındaki projelerin belirlenmesinde azami oranda seçici olunarak, 12. Kalkınma Planında öngörülen projeler, deprem riski nedeniyle başlanması zaruret arz eden projeler ile toplumsal ve ekonomik etkisi güçlü olup ivedilikle ekonomiye kazandırılması gereken projeler önceliklendirildi.\n2025 yılı Yatırım Programında kamu kurumları tarafından yürütülecek projelerin toplam tutarı yaklaşık 10.599,5 milyar lira olup, söz konusu projelere tahsis edilen toplam ödenek miktarı 1 trilyon 444,4 milyar lira oldu.\nProgram kapsamında 2025 yılında 3 bin 783'ü ana proje olmak üzere, toplam 14 bin 238 proje yürütülmesi öngörülüyor.\n2024 yılında 5 bin 296 proje tamamlanırken, 2025 Yılı Yatırım Programına 5 bin 61 yeni proje dahil edildi. Bu projelerin 1364'ü çok yıllık, 3 bin 697'si ise bir yıl içerisinde tamamlanacak olan projeler olarak belirlendi.", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_2", "text": "2025 yılında Yatırım Programı kapsamında öngörülen 1 trilyon 444,4 milyar liralık yatırımın yüzde 70,7'sinin merkezi yönetim bütçesi kapsamındaki kuruluşlar, yüzde 28,1'inin KİT ve özelleştirme kapsamındaki kuruluşlar, yüzde 1,2'sinin ise döner sermayeli kuruluşlar ve sosyal güvenlik kuruluşları tarafından gerçekleştirilmesi programlandı.\n2025 Yılı Yatırım Programında deprem tedbirlerine yönelik olarak toplam 511 milyar lira tutarında projeye yer verildi. Bu projeler kapsamındaki 2025 yılı ödeneklerinin yaklaşık yüzde 42'si sağlık sektörüne, yüzde 16,7'si konut sektörüne, yüzde 13,2'si ulaştırma-haberleşme sektörüne ayrıldı. Ayrıca deprem projelerine ayrılan söz konusu ödeneklerin yanı sıra bütçede cari transferler altında yürütülen yatırım nitelikli harcamalar ile cari nitelikli diğer harcamalar dikkate alındığında deprem tedbirlerine yönelik olarak merkezi yönetim bütçesinden tahsis edilen toplam ödenek tutarı 584 milyar liraya ulaşıyor.", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_3", "text": "2025 Yılı Yatırım Programı kapsamındaki 1 trilyon 444,4 milyar liralık yatırım ödeneğinden en yüksek payı yüzde 30,5 ile ulaştırma-haberleşme sektörü yatırımları aldı. 2025 yılında ulaştırma sektörü yatırımları için yüzde 38 artışla 440 milyar lira ödenek tahsis edildi. Özellikle demir yolu yük ve yolcu taşımacılığının geliştirilmesi amacı doğrultusunda Halkalı-Kapıkule Hızlı Tren Hattı projesine 29,3 milyar lira, Mersin-Adana-Osmaniye-Gaziantep Yüksek Standartlı Demiryolu projesine 22,8 milyar lira, Ankara-İzmir Yüksek Standartlı Demiryolu projesine 19,7 milyar lira ve Bandırma-Bursa-Yenişehir-Osmaneli Yüksek Standartlı Demiryolu projesine 18,5 milyar lira ödenek sağlandı. Üretimin ve ticaretin canlandırılmasına katkı sağlayacak olan iltisak hattı projelerine yüzde 301,4 artışla 8,4 milyar lira ödenek ayrıldı", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_4", "text": ". Üretimin ve ticaretin canlandırılmasına katkı sağlayacak olan iltisak hattı projelerine yüzde 301,4 artışla 8,4 milyar lira ödenek ayrıldı. Türkiye'nin uluslararası yük koridorları ile olan bağlantısının güçlendirilmesine ve bölgede önemli bir lojistik merkezi haline gelmesine hizmet edecek olan Divriği-Kars Demiryolu Hattı Rehabilitasyonu projesi için 4,1 milyar lira, Kars-Iğdır-Aralık-Dilucu Demiryolu Hattı projesi için ise 2,4 milyar lira ödenek ayrıldı. Ayrıca Kalkınma Yolu projesi kapsamında Gaziantep-Şanlıurfa ve Şanlıurfa-Mardin Hızlı Tren Hattı projeleri Yatırım Programına dahil edildi.", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_5", "text": "Ulaştırma-haberleşme sektörünü, yüzde 15,1'lik pay ile eğitim sektörü takip etti. Eğitim sektörü yatırımları için 2025 yılında yüzde 44,5 artışla 217,9 milyar lira ödenek tahsis edildi. Tüm bireylerin kapsayıcılık ilkesi esasında nitelikli bir eğitime ve hayat boyu öğrenme imkanlarına eşit şartlarda erişimi sağlanarak akademik, sosyal ve mesleki becerilerinin uluslararası standartlara uygun bir şekilde geliştirilmesi, analitik düşünme, finansal okuryazarlık, işbirlikçi çalışma ve liderlik alanlarında yetkinlik sahibi olmalarının sağlanması, milli, manevi, ahlaki, insani ve toplumsal değerleri içselleştirmiş, ait olduğu aile ve topluma karşı sorumluluk sahibi olarak yetişmeleri amacıyla temel eğitime 140,8 milyar lira ödenek ayrıldı", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_6", "text": ". Mesleki eğitimde günümüzün ve geleceğin ihtiyaçlarını karşılayacak şekilde fiziki altyapının güçlendirilmesi amacıyla atölye ve laboratuvar donanımlarının yenilenmesi için \"1.500 Mesleki ve Teknik Anadolu Lisesinin Teknik ve Laboratuvar Altyapısının Modernizasyonu\" projesi Yatırım Programına dahil edilmiş ve projeye 5 milyar lira ödenek tahsis edildi.", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_7", "text": "Yatırım ödeneklerinden yüzde 11,4'lük pay alan tarım sektörüne 2025 yılında yüzde 62,5 artışla toplam 164,1 milyar lira ödenek tahsis edildi. Tarımsal sulama yatırımları kapsamında Devlet Su İşleri Genel Müdürlüğüne yüzde 87,5 artışla 95,7 milyar lira ödenek tahsis edilmiş olup bu ödenekle yaklaşık 120 bin hektar alanın sulamaya açılması ve 20 bin hektar alanda sulama sistemlerinin yenilenmesi planlanıyor. GAP Eylem Planı kapsamında \"Aşağı Fırat 2. Merhale Sulaması\" projesine 8,2 milyar lira, \"Silvan Sulaması 1. Merhale\" projesine 8 milyar lira ve \"Orta Ceyhan Menzelet Sulaması 2. Merhale\" projesine 2,4 milyar lira ödenek tahsis edildi. Ayrıca taşkın koruma projelerine de 32,5 milyar lira ödenek ayrıldı. Arazi toplulaştırma projelerine tahsis edilen 5 milyar lira ödenekle yaklaşık 465 bin hektar alanın toplulaştırma tescil çalışmalarının tamamlanması planlanıyor", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_8", "text": ". Orman yangınlarıyla mücadele kapsamında ise Orman Genel Müdürlüğü hava taşıt filosuna 2025 yılında 4 küçük yangın tanker uçağı katılacak.", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_9", "text": "Yatırım ödeneklerinde yüzde 10,3 paya sahip olan madencilik sektörüne 2025 yılında yüzde 40,3 artışla 148,8 milyar lira, yüzde 7,6 paya sahip olan enerji sektörüne ise yüzde 45,6 artışla 110,2 milyar lira ödenek ayrılmış olup söz konusu sektörlerde proje bazında önemli gelişmelerin kaydedilmesi bekleniyor. Karadeniz'deki 710 milyar metreküplük doğal gazın üretilmesine ve sahanın üretim kapasitesinin artırılmasına yönelik olarak yürütülen Sakarya Doğal Gaz Sahası Geliştirme Projesi'nde çalışmalara hızla devam edilmekte olup projeye 72,8 milyar lira ödenek tahsis edildi. Enerjide dışa bağımlılığımızın azaltılması amacıyla yürütülen diğer doğal gaz ve petrol arama ve üretim faaliyetleri için ise 67,9 milyar lira ödenek ayrıldı.", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_10", "text": "Sağlık sektörünün 2025 yılı yatırımlarından aldığı pay yüzde 9,6 olarak gerçekleşti. Fiziki altyapıda, hizmete erişimde ve hizmet kalitesinde sağlanan ilerlemenin daha da geliştirilmesi ve bölgesel farklılıkların azaltılması amacıyla Sağlık Bakanlığına yüzde 46,5 artışla tahsis edilen 121,1 milyar lira ile 2025 yılında 16.715 yatak ve 365 ünite hizmete alınacak. 2025 yılında merkezi yönetim bütçesi kapsamında 18 bin 450 yatak kapasiteli 16 şehir hastanesinin yapımına devam edilecek olup, bu hastanelerden 5 bin 450 yatak kapasiteli 5 hastane projesi tamamlanacak.\nYatırımcı ve girişimcilere daha fazla yatırım yeri oluşturmak, üretim ve istihdamı artırmak amacıyla Sanayi ve Teknoloji Bakanlığına imalat sanayii sektöründe yüzde 52,9 artışla 23,3 milyar lira ödenek tahsis edildi. Bu kapsamda, organize sanayi bölgesi projeleri için yüzde 101,5 artışla 10,8 milyar lira, küçük sanayi sitesi projeleri için ise yüzde 195,3 artışla 6,5 milyar lira ödenek sağlandı.", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_50_28a09307_11", "text": "Ülkenin AR-GE ve yenilik kapasitesinin artırılmasına yönelik olarak TÜBİTAK TARAL gibi araştırma destek programları, üniversiteler ile kamu kurumlarında araştırma altyapısı projeleri ve Araştırma Üniversiteleri Destek Programı kapsamında tahsis edilen yatırım bütçesinde yüzde 45 artış sağlanarak 31,7 milyar lira ödenek tahsis edildi.\nAyrıca yükseköğretimde kalitenin artırılması, fiziki imkanların geliştirilmesi, sağlık altyapısının iyileştirilmesi ve araştırma altyapısının güçlendirilmesine yönelik olarak üniversitelere 2025 yılında yüzde 51 artışla 53,5 milyar lira yatırım ödeneği sağlandı.", "metadata": {"title": "2025 Yılı Yatırım Programı Resmi Gazete'de yayımlandı", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_51_d714ceac_0", "text": "TBMM Genel Kurulunda 9 Ocak'ta kabul edilerek yasalaşan Sosyal Sigortalar ve Genel Sağlık Sigortası Kanunu ile Bazı Kanunlarda Değişiklik Yapılmasına Dair Kanun, Resmi Gazete'de yayımlandı.\nBuna göre, yabancılara sunulan hizmetler, sertifikası olan aile hekimlerince mesai dışında sunulan akupunktur ve fitoterapi ile özel amaçlı raporlardan Bakanlıkça belirlenenler hariç olmak üzere aile hekimliği hizmetleri ücretsiz olacak.\nKatılım payı, ayakta tedavide hekim ve diş hekimi muayenesi için 20 lira olacak. Sosyal Güvenlik Kurumu (SGK), sağlık hizmetlerindeki katılım payını, birinci basamak sağlık hizmeti sunucularından sevk edilenler için yarısına kadar azaltmaya yetkili olacak.\nÖzel sektör işverenlerinin SGK'ye ödeyecekleri malullük, yaşlılık ve ölüm sigortası primi için sağlanan 5 puanlık sigorta prim indirimi 4 puan olarak uygulanacak. Bu hüküm, kanunun yayımlandığı ayın başından itibaren uygulanacak.", "metadata": {"title": "Genel Sağlık Sigortası'na ilişkin düzenlemeleri de içeren kanun Resmi Gazete'de", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_51_d714ceac_1", "text": "İmalat sektöründeki iş yerlerine yönelik malullük, yaşlılık ve ölüm sigortası priminden sağlanacak 5 puanlık indirim, 31 Aralık 2026'ya kadar devam edecek. Cumhurbaşkanı, bu süreyi 31 Aralık 2027'ye kadar uzatmaya yetkili olacak.\nSigortalılığı 31 Aralık 2008'den önce başlayanlardan çalışma gücü kayıp oranı yüzde 40 ila yüzde 49 olanlar 18 yıl sigortalılık süresi ve 4 bin 100 gün prim ödemeleri, yüzde 50 ila yüzde 59 olanlar 16 yıl sigortalılık süresi ve 3 bin 700 gün prim ödemeleri şartıyla yaşlılık aylığından yararlanacak.", "metadata": {"title": "Genel Sağlık Sigortası'na ilişkin düzenlemeleri de içeren kanun Resmi Gazete'de", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_52_737e9d59_0", "text": "Buna göre, Hukuk Mesleklerine Giriş Sınavı'nda alanlara göre soru dağılımı, anayasa hukuku yüzde 5, anayasa yargısı yüzde 2,50, idare hukuku yüzde 5, idari yargılama usulü yüzde 2,50, medeni hukuk yüzde 12,50, borçlar hukuku yüzde 10, ticaret hukuku yüzde 10, hukuk yargılama usulü yüzde 10, icra ve iflas hukuku yüzde 5, ceza hukuku yüzde 7,50, ceza yargılama usulü yüzde 5, iş ve sosyal güvenlik hukuku yüzde 5, vergi hukuku yüzde 2,50, vergi usul hukuku yüzde 2,50, avukatlık hukuku yüzde 2,50, hukuk felsefesi ve sosyolojisi yüzde 2,50, Türk hukuk tarihi yüzde 2,50, milletlerarası hukuk yüzde 2,50, milletlerarası özel hukuk yüzde 2,50, genel kamu hukuku yüzde 2,50 şeklinde olacak ve 100 puan üzerinden en az 70 puan alanlar başarılı sayılacak.", "metadata": {"title": "Hukuk Mesleklerine Giriş Sınavı ve İdari Yargı Ön Sınavı Yönetmeliği'ndeki değişiklik Resmi Gazete'de", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_52_737e9d59_1", "text": "İdari Yargı Ön Sınavı'nda alanlara göre soru dağılımı, anayasa hukuku yüzde 7,50, anayasa yargısı yüzde 2,50, idare hukuku yüzde 10, Türk idari teşkilatı yüzde 5, idari yargılama usulü yüzde 7,50, medeni hukuk yüzde 7,50, borçlar hukuku (genel hükümler) yüzde 7,50, ticari işletme ve şirketler hukuku yüzde 2,50, hukuk yargılama usulü yüzde 5, ceza hukuku (genel hükümler) yüzde 5, ceza yargılama usulü yüzde 2,50, vergi hukuku yüzde 10, vergi usul hukuku yüzde 5, maliye ve ekonomi yüzde 7,50, imar ve çevre hukuku yüzde 2,50, hukuk felsefesi ve sosyolojisi yüzde 2,50, milletlerarası hukuk yüzde 2,50, milletlerarası özel hukuk yüzde 2,50, genel kamu hukuku yüzde 2,50, sosyal güvenlik hukuku yüzde 2,50, şeklinde olacak ve 100 puan üzerinden en az 70 puan alanlar başarılı görülecek.\nAdalet Bakanı Yılmaz Tunç, söz konusu yönetmelik değişikliğine ilişkin sosyal medya hesabından yaptığı paylaşımda, şunları kaydetti:", "metadata": {"title": "Hukuk Mesleklerine Giriş Sınavı ve İdari Yargı Ön Sınavı Yönetmeliği'ndeki değişiklik Resmi Gazete'de", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_52_737e9d59_2", "text": "Adalet Bakanı Yılmaz Tunç, söz konusu yönetmelik değişikliğine ilişkin sosyal medya hesabından yaptığı paylaşımda, şunları kaydetti:\n\"Yönetmelikte yapılan değişiklik kapsamında, Hukuk Mesleklerine Giriş Sınavı ve İdari Yargı Ön Sınavı'ndaki soru sayısı 100'den 120'ye çıkarılmıştır. Milletlerarası hukuk, milletlerarası özel hukuk, genel kamu hukuku ve sosyal güvenlik hukuku sınav konularına dahil edilmiştir. Konuların puan değerleri yerine test ağırlıkları yüzdelik olarak belirtilmiştir. Hukuk camiamızın ihtiyaçları doğrultusunda yapılan değişiklikler, genç hukukçularımızın mesleki donanımını daha da artıracak ve hukuk sistemine değer katacaktır. Nisan ayında yapılacak olan Hukuk Mesleklerine Giriş Sınavı'na girecek tüm adaylarımıza şimdiden başarılar diliyorum.\"", "metadata": {"title": "Hukuk Mesleklerine Giriş Sınavı ve İdari Yargı Ön Sınavı Yönetmeliği'ndeki değişiklik Resmi Gazete'de", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_53_4675d5f0_0", "text": "Cumhurbaşkanı Recep Tayyip Erdoğan imzasıyla yayımlanan karara göre, kömür yardımı, il ve ilçe sosyal yardımlaşma ve dayanışma vakıflarınca belirlenecek ihtiyaç sahibi ailelere yapılacak.\nİl ve ilçe bazında hane başı dağıtımı yapılacak kömür miktarları, Hazine ve Maliye Bakanlığınca bölgenin iklim koşulları, geçmiş yıllara ait dağıtım miktarları ve kömürün ısıl değerleri dikkate alınarak belirlenecek.\nYardımdan faydalanacak haneler, her il ve ilçede kurulu bulunan vakıflarca muhtaçlık kriterine uygun olarak tespit edilecek. Vakıflarca sayıları belirlenen hane sayıları ise Aile ve Sosyal Hizmetler Bakanlığının değerlendirmeleri sonucunda onaylanacak.\nDağıtımı yapılan kömür, muhatap ailenin ısınma ihtiyacının karşılanması dışında herhangi bir tasarrufa konu edilemeyecek. Kömürün, amacı dışında kullanıldığının tespit edilmesi durumunda yardımdan faydalanan hanelerin hak sahiplikleri vakıflarca yeniden gözden geçirilecek.", "metadata": {"title": "İhtiyaç sahibi hanelere kömür yardımı yapılmasına ilişkin karar Resmi Gazete'de", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_53_4675d5f0_1", "text": "Kömür teslimatları, söz konusu kararın hükümleri çerçevesinde ailelerin ihtiyaçları nispetinde yapılacak.", "metadata": {"title": "İhtiyaç sahibi hanelere kömür yardımı yapılmasına ilişkin karar Resmi Gazete'de", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_54_40f051f0_0", "text": "Cumhurbaşkanı Recep Tayyip Erdoğan imzasıyla yayımlanan kararlara göre, Türkiye Adalet Akademisi Başkanı Muhittin Özdemir görevden alındı, yerine Bekir Altun atandı.\nAdli Tıp Kurumu, Adli Tıp İkinci İhtisas Kurulu Başkanlığına Uzm. Dr. Mehmet Ali Selçuk, Adli Tıp Üçüncü İhtisas Kurulu Ruh Sağlığı ve Hastalıkları Üyeliğine Uzm. Dr. Ömer Asan, Adli Tıp Yedinci İhtisas Kurulu Radyoloji Üyeliğine Uzm. Dr. Şener Ağaç, Adli Tıp Dokuzuncu İhtisas Kurulu Adli Tıp Üyeliğine Uzm. Dr. Esma Akdemir, Adli Tıp Dokuzuncu İhtisas Kurulu İç Hastalıkları Üyeliğine Uzm. Dr. Hanife Balcı, Adli Tıp Onuncu İhtisas Kurulu Adli Tıp Üyeliğine Uzm. Dr. Tuğba Özbulat, Adli Tıp Onbirinci İhtisas Kurulu Adli Tıp Üyeliğine Uzm. Dr. Muhammed Emre Yılmaz ve Adli Tıp Birinci İhtisas Kurulu Adli Tıp Üyeliğine Uzm. Dr. Halit Çakır getirildi.", "metadata": {"title": "Atama kararları Resmi Gazete'de", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_54_40f051f0_1", "text": "Adli Tıp Onuncu İhtisas Kurulu Başkanlığına İstanbul Üniversitesi-Cerrahpaşa Öğretim Üyesi Prof. Dr. Şenol Turan, Adli Tıp Beşinci İhtisas Kurulu Gıda Mühendisliği Üyeliğine Yıldız Teknik Üniversitesi Öğretim Üyesi Prof. Dr. Osman Sağdıç, Adli Tıp Beşinci İhtisas Kurulu Tıbbi Biyoloji Üyeliğine İstanbul Üniversitesi Öğretim Üyesi Prof. Dr. Selçuk Daşdemir, Adli Tıp Altıncı İhtisas Kurulu Çocuk Nörolojisi Üyeliğine İstanbul Üniversitesi-Cerrahpaşa Öğretim Üyesi Doç. Dr. Hüseyin Kılıç, Adli Tıp Yedinci İhtisas Kurulu Fizik Tedavi ve Rehabilitasyon Üyeliğine Üsküdar Üniversitesi Öğretim Üyesi Prof. Dr. Halil Koyuncu, Adli Tıp Sekizinci İhtisas Kurulu Aile Hekimliği Üyeliğine Samsun Üniversitesi Öğretim Üyesi Doç. Dr. Muhammet Ali Oruç, Adli Tıp Dokuzuncu İhtisas Kurulu Göğüs Hastalıkları Üyeliğine Sağlık Bilimleri Üniversitesi Öğretim Üyesi Dr. Barış Demirkol, Adli Tıp Dokuzuncu İhtisas Kurulu Kulak Burun Boğaz Hastalıkları Üyeliğine İstanbul Üniversitesi Öğretim Üyesi Doç. Dr", "metadata": {"title": "Atama kararları Resmi Gazete'de", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_54_40f051f0_2", "text": ". Barış Demirkol, Adli Tıp Dokuzuncu İhtisas Kurulu Kulak Burun Boğaz Hastalıkları Üyeliğine İstanbul Üniversitesi Öğretim Üyesi Doç. Dr. Mehmet Çelik, Adli Tıp Dokuzuncu İhtisas Kurulu Ortopedi ve Travmatoloji Üyeliğine İstanbul Üniversitesi Öğretim Üyesi Dr. Serkan Bayram, Adli Tıp Onbirinci İhtisas Kurulu İç Hastalıkları Üyeliğine Adli Tıp Üçüncü İhtisas Kurulu İç Hastalıkları Üyesi Dr. Öğr. Üyesi Sedat Özdemir ve Adli Tıp Onbirinci İhtisas Kurulu Kardiyoloji Üyeliğine Sağlık Bilimleri Üniversitesi Öğretim Üyesi Prof. Dr. Ömer Çelik atandı.", "metadata": {"title": "Atama kararları Resmi Gazete'de", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_54_40f051f0_3", "text": "Adli Tıp Yedinci İhtisas Kurulu Kardiyoloji Üyeliğine Sağlık Bilimleri Üniversitesi Öğretim Üyesi Prof. Dr. Mehmet Ertürk ile Adli Tıp Yedinci İhtisas Kurulu Acil Tıp Üyeliğine, Sağlık Bilimleri Üniversitesi Dr. Öğr. Üyesi Nedim Uzun getirildi.", "metadata": {"title": "Atama kararları Resmi Gazete'de", "date": "2025-01-15", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_55_da327375_0", "text": "Bakanlıkça, sanayide temiz ve çevreci üretimi teşvik edilmesi amacıyla hazırlanan \"Endüstriyel Emisyonların Yönetimi Yönetmeliği\", Resmi Gazete'de yayımlandı.\nYönetmelik kapsamında düzenlenecek \"Sanayide Yeşil Dönüşüm Belgesi\" ile sanayi tesislerinin, uluslararası kabul görmüş mevcut en iyi teknikler çerçevesinde çevresel performans durumları ortaya konulacak.\nÇevresel performans durumlarına göre belgelendirilen sanayicilerin uluslararası pazarda rekabet gücünün artırılması sağlanacak. Sanayide çevre dostu üretim süreçleri yaygınlaşacak, yenilikçi ve temiz teknolojilerin kullanımına öncelik verilecek. Ayrıca yerli teknoloji üretimi desteklenerek istihdama da katkıda bulunulacak.", "metadata": {"title": "Sanayide yeşil dönüşüm standartlarına ilişkin yönetmelik Resmi Gazete'de", "date": "2025-01-14", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_55_da327375_1", "text": "Yönetmelik kapsamına giren enerji, metal, mineral, kimya, atık yönetimi ile tekstil, otomotiv, deri, kağıt, gıda, hayvancılık gibi sektörlerde yaklaşık 6 bin tesis bulunuyor. Bu tesisler mevcut en iyi tekniklerin kullanım durumuna göre, yüzde 100 uyumdan yüzde 50 uyuma kadar A'dan F'ye göre sınıflandırılacak. Belgelendirme sürecindeki raporlamalar, uzmanlar ve Bakanlık tarafından yetkilendirilen kişiler tarafından yürütülecek.\nÖte yandan, çevreci teknoloji için doğan yatırım ihtiyaçları için Bakanlık yeşil finansman imkanlarına erişimi kolaylaştıracak. Yatırım ihtiyacı olan sanayi tesisleri, Bakanlığın girişimleriyle Dünya Bankası tarafından yönlendirilen Türkiye'de Sanayi Emisyonlarının Azaltımı Projesi kapsamında 416,7 milyon dolar finansman kaynağından Türkiye Kalkınma ve Yatırım Bankası aracılığıyla yararlanabilecek.", "metadata": {"title": "Sanayide yeşil dönüşüm standartlarına ilişkin yönetmelik Resmi Gazete'de", "date": "2025-01-14", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_56_0a731538_0", "text": "Buna göre, Ağrı'da vergi mahkemesi kurulması ve yargı çevresinin \"Ağrı ve Iğdır illerinin mülki sınırları\" olarak belirlenmesi, Niğde'de idare mahkemesi kurulması ve yargı çevresinin \"Niğde ilinin mülki sınırları\" olarak belirlenmesi, Şırnak'ta 1. ve 2. idare mahkemeleri ile vergi mahkemesi kurulması ve yargı çevrelerinin \"Şırnak ilinin mülki sınırları\" olarak belirlenmesi, Tunceli'de idare mahkemesi kurulması ve yargı çevresinin \"Tunceli ilinin mülki sınırları\" olarak belirlenmesi, Yalova'da idare mahkemesi kurulması ve yargı çevresinin \"Yalova ilinin mülki sınırları\" olarak belirlenmesi kararlaştırıldı.\nAdalet Bakanı Yılmaz Tunç, söz konusu kararla ilgili sosyal medya hesabından yaptığı paylaşımda, yargılamaların makul sürede sonuçlandırılması, adaletin gecikmeden tecellisi, mahkemelerde ihtisaslaşmanın sağlanması amacıyla adımlarını kararlılıkla atmaya devam ettiklerini belirterek şunları kaydetti:", "metadata": {"title": "İdare ve vergi mahkemelerinin kurulmasına ve yargı çevrelerinin belirlenmesine ilişkin karar Resmi Gazete'de", "date": "2025-01-14", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_56_0a731538_1", "text": "\"Ülke genelinde idare ve vergi mahkemesi kurulu bulunmayan iller yönünden bölgelerin coğrafi durumlarını ve iş hacmini dikkate alarak yaptığımız çalışmalar sonucunda, Niğde, Şırnak, Tunceli ve Yalova illerimizde idare mahkemesi, Ağrı ve Şırnak illerimizde vergi mahkemesi kurulma kararı Resmi Gazete'de yayımlanarak yürürlüğe girmiştir. Yeni kurulan mahkemelerle birlikte idare mahkemesi kurulu il sayısını 65'e, vergi mahkemesi kurulu il sayısını ise 38'e yükseltmiş olduk. Yeni kurulan mahkemelerimizin ülkemize, milletimize ve yargı teşkilatımıza hayırlı olmasını diliyorum.\"", "metadata": {"title": "İdare ve vergi mahkemelerinin kurulmasına ve yargı çevrelerinin belirlenmesine ilişkin karar Resmi Gazete'de", "date": "2025-01-14", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_57_8bd77a62_0", "text": "Cumhurbaşkanı Recep Tayyip Erdoğan'ın imzasıyla yayımlanan kararlara göre, Dışişleri Bakan Yardımcılığına Kuzey Atlantik Antlaşması Teşkilatı nezdinde Türkiye Cumhuriyeti Daimi Temsilcisi Zeki Levent Gümrükçü getirildi.\nİkili İlişkiler Genel Müdürlüğüne Ahmet Rıza Demirer, Uluslararası Arabuluculuk Genel Müdürlüğüne Tahsin Timur Söylemez, Enerji, Çevre ve Sınıraşan Sular Genel Müdürlüğüne Dış Politika Danışma Kurulu Üyesi Gülsun Erkul, İkili İlişkiler Genel Müdürlüğüne Refik Ali Onaner ve Ali Rıza Güney, Göç Politikaları ve Vize İşlemleri Genel Müdürlüğüne İstihbarat ve Güvenlik İşleri Genel Müdürü Fatma Ceren Yazgan, Stratejik Araştırmalar Merkezi Başkanlığına Polat Safi, İstihbarat ve Güvenlik İşleri Genel Müdürlüğüne Kenan Yılmaz ve Uluslararası Ekonomik İşleri Genel Müdürlüğüne Aylin Sekizkök atandı.\nResmi Gazete'de bazı ülkelere atanan büyükelçiler de yer aldı.", "metadata": {"title": "Dışişleri Bakanlığı ve büyükelçilere ilişkin atama kararları Resmi Gazete'de", "date": "2025-01-11", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_57_8bd77a62_1", "text": "Resmi Gazete'de bazı ülkelere atanan büyükelçiler de yer aldı.\nBuna göre, Azerbaycan Cumhuriyeti nezdinde Türkiye Cumhuriyeti Büyükelçiliğine Birol Akgün, Mozambik Cumhuriyeti nezdinde Türkiye Cumhuriyeti Büyükelçiliğine Uluslararası Hukuk Genel Müdür Yardımcısı Ferhat Alkan atandı.\nÜrdün Haşimi Krallığı nezdinde Türkiye Cumhuriyeti Büyükelçiliğine Cumhurbaşkanı Başdanışmanı Yakup Caymazoğlu, Almanya Federal Cumhuriyeti nezdinde Türkiye Cumhuriyeti Büyükelçiliğine İkili İlişkiler Genel Müdürü Gökhan Turan, Küba Cumhuriyeti nezdinde Türkiye Cumhuriyeti Büyükelçiliğine Destek Hizmetleri Genel Müdür Yardımcısı Aytaç Yılmaz, Birleşik Arap Emirlikleri nezdinde Türkiye Cumhuriyeti Büyükelçiliğine Lütfullah Göktaş getirildi.", "metadata": {"title": "Dışişleri Bakanlığı ve büyükelçilere ilişkin atama kararları Resmi Gazete'de", "date": "2025-01-11", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_58_4c655a05_0", "text": "Devlet ve ona bağlı müesseselerde çalışan işçilere ilave tediye yapılmasına ilişkin 6772 sayılı Kanun kapsamına giren kurumlarda çalışan işçilere ek ödeme tarihlerini belirleyen Cumhurbaşkanı Kararı, Resmi Gazete'de yayımlandı.\nBuna göre, bu kapsamdaki kamu işçilerine 2025'te verilecek ilave tediyenin birinci yarısı 24 Ocak'ta, ikinci yarısı 24 Mart'ta ödenecek. Bu işçilerden maden işletmelerinin münhasıran yer altı işlerinde çalışanlarına ise 2025'te yapılacak ilave tediyenin tamamı 23 Aralık'ta verilecek.", "metadata": {"title": "Kamu işçilerine ek ödeme tarihleri Resmi Gazete'de yayımlandı", "date": "2025-01-11", "source": "AA", "original_source_file": "aa_resmi_gazete_tum_haberler.json"}}
{"id": "aa_resmi_gazete_tum_haberler_59_8d919eb8_0", "text": "Buna göre, Liberal Demokrat Parti, Demokrat Parti, Sol Parti, Yeniden Refah Partisi, Müdafaa-i Hukuk Hareketi Partisi, Yeşiller ve Sol Gelecek Partisi, MHP, Gelecek Partisi, Türk ve Dünya Birliği Partisi ile Ebedi Nizam Partisinin 2020'ye ait mali denetimleri gerçekleştirildi.\nYüksek Mahkeme, bu partilerin 2020 yılına ait kesin hesaplarının eldeki bilgi ve belgelere göre doğru, denk ve 2820 sayılı Siyasi Partiler Kanunu'na uygun olduğuna karar verdi.", "metadata": {"title": "Siyasi parti mali denetimleri Resmi Gazete'de", "date": "2025-01-10", "source": "AA", "original_source_file": "aa_resmi_gazete_tum_haberler.json"}}
